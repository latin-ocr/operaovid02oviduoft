114 mombar: METAMM .

Ultimus Ilioneus non profectura precando
Bracchia sustulerat, ‘di' que ‘o communiter omnes ,⁹
Dixerat, ignarus non omnes esse rogandos,
‘Parcite !' motus erat, cum iam revocabile telum
‘265 Non fuit , arcitenens. minimo tamen occidit ille
Vulnere, non alte percusso corde sagitta.
Fama mali populique dolor lacrimaeque suorum
Tam subitae matrem certam fecere ruinae
Mirantem potuisse , irascentemque , quod ausi
270 Hoc essent, superi quod tantum iuris haberent.
Nam pater Amphion ferro per pectus adacto
Finierat moriens pariter cum luce dolorem.
Heu quantum haec Niobe Niobe distabat ah illa,
Quae modo Latois populum summoverat aris
275 Et mediam tulerat gressus resupina per urbem,
invidiosa ,suis3 at nunc miseranda vel hosti.
Corporibus gelidis incumbit, et ordine nullo
Oscula dispensat natos suprema per omnes.
Α quibus ad caelum liventia bracchia tollens
280 ‘Pascere , crudelis , nostro , Latona , dolore ,
[Pascere’ ait, ‘satiaque meo tua pectora luctu ε]
Corque rerum satia !' dixit ‘per funera septem
Efferor. exulta , victrixque inimica triumpha.
Cur autem victrix ‘? miserae mihi plura supersunt,
285 Quam tibi felici. post tot quoque funera vinco.'
Dixerat, et sonuit contento nervus ab arcu:
Qui praeter Nioben unam conterruit omnes.
ula malo est audax. stabant cum vestibus atris
Ante toros fratrum demisso crine sorores:
29¹0 E quibus una trahens haerentia viscere tela
inposito fratri moribunda relanguit ore:
Altera solari miseram conata parentem
Conticuit subito , duplicataque vulnere caeco est:
[Oraque compressit, nisi postquam spiritus ibat .]
295 Haec frustra fugiens collabitur: illa sorori
inmoritur: latet haec: illam trepidare videres.
Sexque datis leto diversaque vulnera passis

