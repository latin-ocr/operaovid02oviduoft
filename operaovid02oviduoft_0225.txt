VIII , 57—131 . scum 153

95 Munera porrexit. Minos porrecta refugit:
[Turbatusque novi respondit imagine sacti:]

‘Di te summoveant, ο nostri infamia saecli,
Orbe suo3 tellusque tibi pontusque negetur.
Certe ego non patiar Iovis incunabula ‚ Creten,

100 Qui meus est orbis ‚ tantum contingere monstrum .'
Dixit: et ut leges captis iustissimus auctor
Hostibus inposuit, classis retinacula solvi
Iussit et aeratas impleri remige puppes.

Scylla freto postquam deductas nare carinas,

105 Nec praestare ducem sceleris sibi praemia vidit,
Consumptis precihus violentam transit in iram,
Intendensque manus, passis furibunda capillis
‘Quo fugis ‚³ exclamat emeritorum auctore relicta,
O patriae praelate meae, praelate parenti?

110 Quo sugis , inmitis Ῥ cuius victoria nostrum
Et scelus et meritum est . nee te data munera, nec te
Noster amor movit, nec quod spes omnis in unum
Te mea congesta est? nam quo deserta revertar?
In patriam? superata iacet. sed finge manere:

115 Proditione mea clausa est mihi. patris ad ora?
Quem tibi donavi? cives odere merentem:

— Finitimi exemplum metuunt. exponimur orbe
Terrarum, nobis ut Crete sola pateret.

Hanc quoque si prohibes , et nos ‚ ingrate , relinquis,

120 Non genetrix Europa tibi est, sed inhospita Syrtis,
Armeniae tigres austroque agitata Charybdis.

Nec Iove tu natus ‚ nec mater imagine tauri
Ducta tua est3 generis salsa est ea fabula: verus,
[Et ferus et captus nullius amore iuvencae]

125 Qui te progenuit, taurus suit . exige poenas,

,Nise pater! gaudete malis , modo prodita, nostris

Moenia! nam fateor ,< merui et sum digna perire.

Sed tamen ex illis aliquis , quos impia laesi,

Me perimat. cur ‚ qui vicisti erimine nostro,
1301nsequeris crimen? scelus hoc patriaeque patrique,

Officium tibi sit. te vere coniuge digna est,

