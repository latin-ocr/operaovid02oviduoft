328 mv . muns METAMM .

Fata tui generis. legi ipse animoque notavi

815 Et reseram , ne sis etiamnum ignara futuri.

Hic sua complevit, pro quo ‚ Cytherea, laboras,
'Tempora perfectis quos terrae debuit annis.

Ut deus accedat caelo templisque locetur,

Tu facies natusque suus3 qui nominis heres

820 Impositum feret unus onus, caedisque parentis
Nos in bella suos fortissimus ultor habebit.
lllius auspiciis obsessae moenia pacem
Victa petent Mutinae3 Pharsalia sentiet illum,
Emathiaque iterum madefient caede Philippi,

825 Et magnum Siculis nomen superabitur undis:
Romanique ducis coniunx Aegyptia taedae
Non bene fisa cadet· ,frustraque erit illa minata,
Servitura suo Capitol'ia nostra Canopo.

Quid tibi barbariam ‚ gentes ab utroque iacentes

830 Oceano numerem ἱ) quodcumque habitabile tellus
Sustinet, huius erit: pontus quoque serviet illi.
Pace data terris animum ad civilia vertet
Iura suum , legesque feret iustissimus auctor:
Exemploque suo mores reget, inque futuri

835 Temporis aetatem venturorumque nepotum
Prospiciens prolem saneta de coniuge natam
Ferre simul nomenque suum curasque iubebit,
Nec nisi cum senior similes aequaverit annos,
Aetherias sedes cognataque sidera tanget.

840 Hanc animam interea caeso de corpore raptam
Fac iubar , ut semper Capitolia nostra forumque
Divus ab excelsa prospectet Iulius aede .'

Vix ea satus erat, media cum sede senatus
Constitit alma Venus, nulli cernenda ‚ suique

845 Caesaris eripuit membris neo in aera solvi
Passa recentem animam caelestibus intulit astris.
Dumque tulit, lumen capere atque ignescere sensit,
Emisitque sinu . luna volat altius illa,
Flammiserumque trahens spatioso limite crinem f. ccxviii·

850 Stella micat: natique videns benefacta fatetur

