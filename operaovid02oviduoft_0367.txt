XIV , 278—350. mcc? 291

Ostendit iuvenale ‚ gerens in vertice picum,
315 Aede sacra positum multisque insigne coronis.
Quis soret, et quare sacra coleretur in aede,
Cur hanc ferret avem ‚ quaerenti et scire volenti
“Accipe ,' ait ‘Macareu , dominaeque potentia quae sit,
Hinc quoque disce meae: tu dict-is adice mentem.
320 Picus in Ausoniis , proles Saturnia ‚ terris
Rex fuit, utillum bello studiosus equorum.
Forma viro ‚ quam cernis , erat . licet ipse decorem
’ Aspicias ‚ fictaque probes ab imagine veram.
Par animus formae3 nee adhuc spectasse per annos
325 Quinquennem poterat Graia quater Elide pugnam.
Ille suos dryadas Latiis in montibus ortas
Verterat in vultus , illum fontana petebant
Numina, naiades, quas Albula, quasque Numici,
Quas Anienis aquae ‚ cursuque brevissimus Almo
330 Narve tulit praeceps et opacae Farfarus undae,
Quaeque colunt Scythicae regnum nemorale Dianae
Finitimosque lacus . spretis tamen omnibus unam
llle colit nymphen , quam quondam in colle Palati
Dicitur innocuo peperisse Venilia lano.
335 Haec ubi nubilibus primum maturuit annis,
Praeposito cunctis Laurenti tradita Pico est:
Rara quidem facie , sed rarior arte canendi,
Unde Canens dicta est. silvas et saxa movere
Et mulcere feras et flumina longa morari
340 Ore suo , volucresque vagas retinere solebat.
Quae dum feminea modulatur carmina voce,
Exierat tecto Laurentes Picus in agros,
Indigenas fixurus apros3 tergumque premebat
Acris equi , laevaque hastilia bina serebat,
345 Poeniceam fulvo chlamydem contractus ab auro·
Venerat in silvas et filia Solis easdem,
thue novas legeret fecundis collibus herbas,
Nomine dicta suo Circaea reliquerat arva.
Quae simul ac iuvenem, virgultis abdita, vidit,
350 Obstipuit. cecidere manu , quas legerat herbas:

19‘

