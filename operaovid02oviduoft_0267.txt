IX, 653—726. mus 193

690 Et regale decus: cum qua latrator Anubis,
Sanctaque Bubastis, variusque coloribus Apis,
Quique premit vocem digitoque silentia suadet3
Sistraque erant, numquamque satis quaesitus Osiris,
Plenaque somniferis serpens peregrina venenis,

695 Tum velut excussam somno et manifesta videntem
Sic affata dea est: ‘pars o Telethusa mearum,
Pone graves curas ‚ mandataque falle mariti.

Nec dubites , cum te partu Lucina levarit,
Tollere quicquid erit. dea sum auxiliaris opemque

700 Exorata fero. nec te coluisse quereris
Ingratum numen .' monuit, thalamoque· recessit.
Laeta toro surgit, purasque ad sidera supplex
Cressa manus tollens, rata sint sua visa, precatur.
Ut dolor increvit, seque ipsum pondus in auras

‘105 Expulit, et nata est ignaro femina patre,

Iussit ali puerum mater mentita . fidemque

Res habuit, neque erat ficti nisi, conscia, nutriit.
Vota pater solvit, nomenque inponit avitum:

Iphis avus fuerat. gavisa est nomine mater,

710 Quod commune foret, ne quemquam falleret ille.
inpercepta pia mendacia fraude latebant.
Cultus erat pueri3 facies, quam sive puellae,
Sive dares puero ‚ suerat formosus uterque.
Tertius interea decimo successerat annus:

715 Cum pater ‚ Iphi, tibi flavam despondet Ianthen,
Inter Phaestiadas quae laudatissima formae
Dote fuit virgo , Dictaeo nata Teleste.

Par aetas, par forma suit ‚ primasque magistris
Accepere artes, elementa aetatis, ab isdem.

‘120 Hinc amor ambarum tetigit rude pectus , et aequum
Vulnus utrique dedit. sed erat fiducia dispar:
Coniugium pactaeque exspectat tempora taedae,
Quamque virum putat esse , suum fore cred-it Ianthe3
lphis amat, qua posse frui desperat, et auget

'125 Hoc ipsum flammas, ardetque in virgine virg03
Vixque tenens lacrimas ‘quis me manet exitus ‚⁹ inquit

evm. n. 13

