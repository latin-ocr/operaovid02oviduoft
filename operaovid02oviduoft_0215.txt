Vll , 561-633 . aeacus 143

Cum facerem natis , mugitus victima diros
Edidit et subito collapsa sine ictibus ullis
Exiguo tinxit subiectos sanguine cultros.

600 Fibra quoque aegra notas veri monitusque deorum
Perdiderat3 tristes penetrant ad viscera morbi.
Ante sacros vidi proiecta cadavera postes,

Ante ipsas ‚ quo mors soret invidiosior, aras.
Pars animam laqueo claudunt, mortisque timorem

605 Morte sugant, ultroque vocant venientia fata.
Corpora missa neci nullis de more seruntur
Funeribus: neque enim capiebant funera portae.
Aut inhumata premunt terras ‚ aut dantur in altos
Indotata rogos . [et iam reverentia nulla est,

610 Deque rogis pugnant alienisque ignibus ardent]
Qui lacrimem ‚ desunt. indefletaeque vagantur
Natorum queribundae animae iuvenumque senumque:
Nec locus in tumulos , nec sufficit arbor in ignes.

Attonitus tanto miserarum turbine rerum,

615 “luppiter ο Ξ’ dixi ‘si te non falsa loquuntur
Dicta sub amplexus Aeginae Asopidos isse,

Nec te ‚ magne pater , nostri pudet esse parentem:
Aut mihi redde meos ‚ aut me quoque conde sepulchro .”
llle notam fulgore dedit tonitruque secundo.

, 620 “Accipio , sintque ista, precor , felicia mentis
Signa tuae 1’ dixi ‘quod das mihi ‚ pigneror omen .”
Forte fuit iuxta patulis rarissima ramis
Sacra lovi quercus de semine Dodonaeo.

Hic nos frugilegas aspeximus agmine longo

625 Grande onus exiguo formicas ore gerentes
Rugosoque suum servantes cortice callem.

Dum numerum miror ‚ “totidem , pater optime ‚’ dixi
‘Tu mihi da cives , et inania moenia supple .”
Intremuit ramisque sonum sine flamine motis

630 Alta dedit quercus . pavido mihi membra timore
Horruerant stabantque comae. tamen oscula terrae
Roboribusque dedi: nec me sperare fatebar,
Sperabam tamen atque animo mea vota fovebam.

