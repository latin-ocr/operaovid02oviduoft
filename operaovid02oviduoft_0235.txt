VIII ‚ 428 — 501 . MELEAGEB 163

465 Saepe metu sceleris pallebant ora futuri,
Saepe suum fervens oculis dabat ira ruborem3
Et modo nescio quid similis crudele minanti
Vultus erat, modo quem misereri credere posses.
Cumque ferus lacrimas animi siccaverat ardor,
470 Inveniebantur lacrimae tamen. utque carina,
Quam ventus ventoque rapit contrarius aestus,
Vim geminam sentit‘, paretque incerta duobus:
Thestias haud aliter dubiis affectibus errat,
Perque vices ponit positamque resuscitat iram.
475 Incipit esse tamen melior germana parente,
[Et consanguineas ut sanguine leniat umbras,
Impietate pia est. nam postquam pestifer ignis
Convaluit , ‘rogus iste cremet mea viscera' dixit.
thue manu dira lignum fatale tenebat,
480 Ante sepulchrales infelix astitit aras ‚]
‘Poenarum' que ‘deae triplices ‚ furialibus ‚³ inquit
‘Eumenides , sacris vultus advertite vestros.
Ulciscor facioque nefas . mors morte pianda est:
In scelus addendum scelus est, in funera funus:
485 Per coacervatos pereat domus impia luctus.
An felix Oeneus nato victore fruetur,
Thestius orbus erit? melius lugebitis ambo.
Vos modo , fraterni manes animaeque recentes,
Officium sentite meum, magnoque paratas
490 Accipite inferias. [uteri mala pignora nostri .]
Ei mihi! quo rapior Ῥ fratres ignoscite matri!
Deficiunt ad coepta manus. meruisse fatemur
Illum, cur pereat: mortis mihi displicet auctor.
Ergo inpune feret ‚ vivusque et victor et ipso
495 Successu tumidus regnum Calydonis habebit,
Vos cinis exiguus gelidaeque iacebitis umbrae?
llaud equidem patiar. pereat sceleratus, et ille
Spemque patris regnique trahat patriaeque ruinam.
Mens ubi materna est Ῥ ubi sunt pia iura parentum}>
500 Et quos sustinui bis mensum quinque labores?
Ο utinam primis arsisses ignibus infans,

11*

