44 AGLAURUS METAMM .

800 inspiratque nocens virus piceumque per ossa
Dissipat et medio spargit pulmone venenum.
[Neve mali causae spatium per latius errent ‚]
Germanam ante oculos fortunatumque sororis
Coniugium pulchraque deum sub imagine ponit,

805 Cunctaque magna facit. quibus irritata , dolore
Cecropis occulto mordetur et anxia nocte,

Anxia luce gemit, lentaque miserrima tabe
Liquitur‚ ut glacies inserto saucia sole3
Felicisque honis non lenius uritur Herses,

810 Quam cum spinosis ignis subponitur herbis,
Quae neque dant flammas ‚ lenique tepore cremantur,
Saepe mori voluit, ne quicquam tale videret3
Saepe velut crimen rigido narrare parenti:
Denique in adverso venientem limine sedit

815 Exelusura deum. cui blandimenta precesque
Verbaque iactanti mitissima ‘desine ‚³ dixit
‘Hinc ego me non sum nisi te motura repulso .’
‘Stemus’ ait ‘pacto' velox Cyllenius ‘isto,'
Caelatasque fores virga patefecit: at illi

820 Surgere conanti partes quascumque sedendo
Flectimus , ignava nequeunt gravitate moveri.

Illa quidem pugnat recto se attollere trunco,
Sed genuum iunctura riget, frigusque perurguet.
[Labitur , et pallent amisso sanguine venae ‚J

825 thue malum late solet inmedicabile cancer
Serpere ‚ et illaesas vitiatis addere partes,

Sic letalis hiems paulatim in pectora venit
vitalesque vias et respiramina clausit.
Nec conata loqui est, nec ‚ si conata fuisset,

830 Vocis habebat iter . saxum iam colla tenebat,
Oraque duruerant, signumque exsangue sedebat.
Nec lapis albus erat: sua mens infecerat illam. f. xxv-

Has ubi verborum poenas mentisque profanae
Cepit Atlantiades ‚ dictas a Pallade terras

835 Linquit et ingreditur iactatis aethera pennis.

Sevocat hunc genitor . nec causam fassus amoris

