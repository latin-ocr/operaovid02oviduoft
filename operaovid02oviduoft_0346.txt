272 nmmos METAMM .

Da ‚ precor , huic aliquem , solacia' mortis , honorem,
Summe deum rector, maternaque vulnera leni .’
600 Iuppiter annuerat, cum Memnonis arduus alto
Corruit igne rogus , nigrique volumina fumi
Infecere diem, veluti cum flumina natas
Exhalant nebulas ‚ nec sol admittitur infra.
Atra favilla volat, glomerataque corpus in unum
605 Densetur , faciemque capit, sumitque calorem
Atque animam ex igni3 levitas sua praebuit alas:
Et primo similis volucri , mox vera volucris f. clxxix·
insonuit pennis3 pariter sonuere sorores
Innumerae, quibus est eadem natalis origo.
610 Terque rogum lustrant, et consonus exit in auras
Ter clangor: quarto seducunt castra volatu:
Tum duo diversa populi de parte feroces
Bella gerunt, rostrisque et aduncis unguibus iras
Exercent, alasque adversaque pectora lassant;
615 inferiaeque eadunt cineri cognata sepulto
Corpora ‚ seque viro forti meminere creatas.
Praepetibus subitis nomen facit auctor . ab illo
Memnonides (lictae ‚ cum sol duodena peregit
Signa, parentali moriturae luce rebellant.
620 Ergo aliis latrasse Dymantida flebile visum3
Luctibus est Aurora suis intenta, piasque
Nunc quoque dat lacrimas et toto rorat in orbe.
Non tamen eversam Troiae cum moenibus esse
Spem quoque fata sinunt. sacra et, sacra altera,
patrem
625 Fert umeris ‚ venerabile onus , Cythereius heros.
De tantis opibus praedam pius eligit illam
Ascaniumque suum, profugaque per aequora classe
Fertur ab Antandro ‚ scelerataque limina Thracum
Et Polydoreo manantem sanguine terram
630 Linquit, et utilibus ventis aestuque secundo
Intrat Apollineam sociis comitantibus urbem.
Hunc Anius ‚ quo rege fides, antistite Phoebus
Rite colebatur, temploque domoque recepit3

