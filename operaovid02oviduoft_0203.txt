VII . 119—191 . „anm 131

Herus Aesonius potitur. spolioque superbus
Muneris auctorem secum, spolia altera , portans
Victor Iolciacos tetigit cum coniuge portus.
Haemoniae matres pro gnatis dona receptis
160 Grandaevique ferunt patres , congestaque flamma
Tura liquefaciunt, inductaque cornibus aurum
Victima vota litat. sed abest gratantibus Aeson,
lam propior leto fessusque senilibus anniS.
Cum sic Aesonides: ‘0 cui debere salutem
165 Confiteor, coniunx , quamquam mihi cuncta dedisti,
Excessitquc fidem meritorum summa tuorum:
Si tamen hoc possunt, — quid enim non carmina
possunt? —-
Deme meis annis , et demptos adde parenti ‚²
Nec tenuit lacrimas. mota est pietate rogantis,
170 Dissimilemque animum subiit Aeeta relictus.
Nec tamen affectus tales confessa ‘quod' inquit
‘Excidit ore tuo , coniunx , scelus ‘? ergo ego cuiquam
Posse tuae videor spatium transcribere vitae?
Nec sinat hoc Hecate , nec tu petis aequa. sed isto,
175 Quod petis , experiar maius dare munus , Iason.
Arte mea soceri longum temptabimus aevum,
Non annis renovare tuis3 modo diva triformis
Adiuvet et praesens ingentibus annuat ausis .'
Tres aberant noctes, ut cornua tota coirent
180 Efficerentque orbem. postquam plenissima fulsit
Ac solida terras spectavit imagine luna,
Egreditur tectis vestes induta recinctas‚
Nuda pedem, nudis umeros infusa capillis,
Fertque vagos mediae per muta silentia noctis
185 incomitata gradus. homines volucresque ferasque
Solverat alta quies: nullo cum murmure saepes,
Inmotaeque silent frondes3 silet umidus aer:
Sidera sola micant . ad quae sua bracchia tendens
Ter se convertit, ter sumptis {lumine crinem
190 inroravit aquis , ternisque ululatibus ora
Solvit, et in dura summisso poplite terra
9.

