XI , 346—419 . PsAMA'rnE 227

Rex iubet Oetaeus3 cum quis simul ipse parabat
lre. sed Alcyone coniunx excita tumultu
385 Prosilit, et, nondum totos ornata capillos,
Disicit hos ipsos, colloque infusa mariti,
Praestet ut auxilium sine se , verbisque precatur
Et lacrimis, animasque duas ut servet in una.
Aeacides illi: ‘pulchros , regina , piosque
390 Pone metus. plena est promissi gratia vestri.
Non placet arma mihi contra nova monstra moveri:
Numen adorandum pelagi est .' erat ardua turris
Arce loci summa, fessis lux grata carinis.
Ascendunt illuc , stratosque in litore tauros
²395 Cum gemitu aspiciunt, vastatoremque cruento
Ore ferum , longos infectum sanguine villos.
Inde manus tendens in aperti litora ponti,
Caeruleum Peleus Psamathen , ut finiat iram,
Orat, opemque serat. nec vocibus illa rogantis
400 Flectitur Aeacidae: Thetis hanc pro coniuge supplex
Accepit veniam. sed enim revocatus in acri
Caede lupus perstat, dulcedine sanguinis asper3
Donec inhaerentem lacerae cervice iuvencae
Marmore mutavit . corpus praeterque colorem f. clxvi-
405 Omnia servavit: lapidis color indicat, illum
lam non esse lupum, iam non debere timeri.
Nee tamen hac profugum consistere Pelea terra
Fata sinunt: Magnetas adit vagus exul, et illic
Sumit ab Haemonio purgamina caedis Acast0.
⁴410 Interea fratrisque sui fratremque secutis
Anxia prodigiis turbatus pectora Ceyx,
Consulat ut sacras, hominum oblectamina ‚ sortes,
Ad Clarium parat ire deum. nam templa profanus
Invia cum Phlegyis faciebat Delphica Phorbas.
415 Consilii tamen ante sui, fidissima ‚ certam
Te faci-t , Alcyone. cui protinus intima frigus
Ossa receperunt, buxoque simillimus ora
Pallor obit, lacrimisque genae maduere profusis.
Ter conata loqui ter fletibus ora rigavit,
15*

