'12 nnnco‘rnou ME TAMM .

Gentis odoriferae quam formosissima partu

210 Edidit Eurynome . sed postquam filia crevit,
Quam mater cunctas , tam matrem filia vicit.
Rexit Achaemenias urbes pater Orchamus , isque
Septimus a prisco numeratur origine Belo.

Axe sub Hesperio sunt pascua Solis equorum:

215 Ambrosiam pro gramine habent. ea sessa diurnis
Membra ministeriis nutrit reparatque labori.
Dumque ibi quadrupedes caelestia pabula carpunt,
Noxque vicem peragit, thalamos deus intrat amatos
Versus in Eurynomes faciem genetricis ‚ et inter

220 Bis sex Leucothoen famulas ad lumina cernit
Levia versato ducentem stamina fuso.

Ergo ubi ceu mater carae dedit oscula natae,
“Res' ait ‘arcana est . famulae , discedite , neve
Eripite arbitrium matri secreta loquendi .''

225 Paruerant . thalamoque deus sine teste relicto
“lu-e ego sum ,' dixit ‘qui longum metior annum,
Omnia qui video ‚ per quem videt omnia tellus,
Mundi oculus . mihi ‚ crede ‚ places .'' pavet illa, ’

metuque
Et colus et fusus digitis cecidere remissis.

230 lpse timor decuit. nec longius ille moratus

In veram rediit faciem , solitumque nitorem:
[At virgo , quamvis inopino territa visu ‚]
Victa nitore dei posita vim passa querella est.

Invidit Clytie3 neque enim moderatus in illa

235 Solis amor fuerat: stimulataque paelicis ira
Vulgat adulterium , diffamatumque parenti
Indicat . ille ferox inmansuetusque precantem
Tendentemque manus ad lumina Solis et “ille
Vim tulit invitae'' dicentem defodit alta

240 Crudus humo ‚ tumulumque super gravis addit harenae .
Dissipat hunc radiis Hyperione natus, iterque
Dat tibi ‚ qua possis defossos promere vultus;

Nec tu iam poteras enectum pondere terrae
Tollere, nympha, caput , corpusque exsangue iacebas.

