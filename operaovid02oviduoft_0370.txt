294 cam-:Ns METAMM .

Proripit ac Latios errat vesana per agros.
Sex illam noctes, totidem redeuntia solis
Lumina viderunt inopem somnique cibique

425 Per iuga, per valles ‚ qua sors ducebat, euntem.
Ultimus aspexit Thybris luctuque viaque

— Fessam et iam longa ponentem corpora ripa.
Illic cum lacrimis ipso modulata dolore
Verba sono tenui maerens fundebat3 ut olim

430 Carmina iam moriens canit exequialia cygnus.
Luctibus extremum tenues liquefacta medullas
Tabuit, inque leves paulatim evanuit auras .’ f. cxciv.
Fama tamen signata loco est, quem rite Canentem
Nomine de nymphae veteres dixere Camenae .''

435 Talia multa mihi longum narrata per annum
Visaque sunt . resides et desuetudine tardi
Rursus inire fretum , rursus dare vela iubemur:
Ancipitesque vias et iter Titania vastum
Dixerat et saevi restare pericula ponti.

440 Pertimui ‚ fateor: nactusque hoc litus, adhaesi .'

Finierat Macareus, urnaque Aeneia nutrix
Condita marmorea tumulo breve carmen habebat:
‘Hic me Caietam notae pietatis alumnus
Ereptam Argolico quo debuit, igne cremavit .’

445 Solvitur herboso religatus ab aggere funis,

Et procul insidias infamataeque relinquunt

Tecta deae, lucosque petunt, ubi nubilus umbra
ln mare cum ssava prorumpit Thybris harena.
Faunigenaeque domo potitur nataque Latini,

450 Non sine Marte tamen. bellum cum gente feroci
Suscipitur ‚ pactaque furit pro coniuge Turnus.
Concurrit Latio Tyrrhenia tota, diuque
Ardua sollicitis victoria quaeritur armis.

Auget uterque suas externo robore vires:

455 Et multi Rutulos ‚ multi Troiana tuentur
Castra . neque Aeneas Euandri ad limina frustra,
At Venulus frustra profugi Diomedis ad urbem
Venerat. ille quidem sub Iapyge maxima Dauno

