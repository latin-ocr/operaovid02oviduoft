XI , 127—200 . »unas 221

Tmolus ad os Phoebi; vultum sua silva secuta est.
165111e caput ssavum lauro Parnaside vinctus

Verrit humum Tyrio saturata murice palla:

Instrictanique fldem gemmis et dentibus Indis

Sustinet a laeva: tenuit manus altera plectrum.

Artificis status ipse fuit. tum stamina docto

170 Pollice sollicitat, quorum dulcedine captus
Pana iubet Tmolus citharae summittere cannas,
Iudicium sanctique placet sententia montis
Omnibus. arguitur tamen atque iniusta vocatur
Unius sermone Midae. nec Delius aures

175 Humanam stolidas patitur retinere figuram: s· clxii-
Sed trahit in spatium ‚ villisque albentibus implet,
Instabilesque imas facit et dat posse moveri.
Cetera sunt hominis: partem damnatur in unam,
induiturque aures lente gradientis aselli.

180 Ille quidem celare cupit, [turpique pudore
Tempora purpureis temptat] velare tiaris.

Sed solitus longos ferro resecare capillos
Viderat hoc famulus . qui cum nec prodere visum
Dedecus auderet, cupiens efferre s-ub auras,

185 Nec posset reticere tamen ‚ secedit, humumque
Effodit ‚ et, domini quales aspexerit aures,

Voce refert parva, terraeque inmurmurat haustae3
Indiciumque suae vocis tellure regesta
Obruit, et scrobibus tacitus discedit opertis.

190 Creber harundinibus tremulis ibi surgere lucus
Coepit, et, ut primum pleno maturuit anno,
Prodidit agricolam: leni nam motus ab austro
Obruta verba refert, dominique coarguit aures. f- clxiii.

Ultus abit Tmolo , liquidumque per aera vectus

195 Angustum citra pontum NepheleIdos Helles

Laomedonteis Latoius astitit arvis.

Dextera Sigei, Rhoetei laeva profundi

Ara Panomphaeo vetus est sacrata Tonanti.

Inde novae primum moliri moenia Troiae
200 Laomedonta videt, susceptaque magna labore

