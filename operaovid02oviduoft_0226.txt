>154 namanes METAMM .

Quae torvum ligno decepit adultera taurum,
Discordemque utero fetum tulit. ecquid ad aures
Perveniunt mea dicta tuas ἵ) an inania venti

135 Verba ferunt , idemquextuas ‚ ingrate , carinas?
iam iam Pasiphaen non est mirabile taurum
praeposuisse tibi: tu plus feritatis habebas.

Me miseram! properare iuvat, divulsaque remis
Unda sonat. mecum simul a! mea terra recedit.

140 Nil agis, o frustra meritorum oblite meorum:
Insequar invitum ‚ puppimque amplexa recurvam
Per freta longa trahar .’ vix dixerat, insilit undis,
Consequiturque rates , faciente cupidine vires,
Gnosiacaeque haeret comes invidiosa carinae.

145 Quam pater ut vidit — nam iam pendebat in auras,
Et modo sactus erat fulvis haliaeetus alis — r. cxxiii.
Ibat, ut haerentem rostro laceraret adunco.
llla metu puppini dimisit, et aura cadentem
Sustinuisse levis , nc tangeret aequora, visa est:

150 Pluma suit: plumis in avem mutata vocatur
Ciris , et a tonso est hoc nomen adepta capillo. r. cxxiv.

Vota Iovi Minos taurorum corpora centum
Solvit, ut egressus ratibus Curetida terram
Contigit3 et spoliis decorata est regia fixis.

155 Creverat obprobrium generis, foedumque patebat
Matris adulterium monstri novitate biformis.
Destinat hunc Minos thalamis removere pudorem,
Multiplicique domo caecisque includere tectis.
Daedalus ingenio fabrae celeberrimus artis

160 Ponit opus; turbatque notas ‚ et lumina flexum
Ducit in errorem variarum ambage viarum.

Non secus ac liquidus Phrygiis Maeandros in arvis
Ludit, et ambiguo lapsu refluitque fluitque,
Occurrcnsque sihi venturas aspicit undas,

165 Et nunc ad fontes , nunc ad mare versus apertum
incertas exercet aquas: ita Daedalus implet
Innumeras errore vias, vixque ipse reverti
Ad limen potuit; tanta est fallacia tecti.

