90 pensans METAMM

Postquam exhalantem sub acerbo vulnere vitam
Deploravit Athin ‚ quos ille tetenderat arcus
Arripit et ‘mecum tibi sint certamina ,⁹ dixit

65 ‘Nec longum pueri fato laetabere ‚ quo plus
Invidiae, quam laudis habes .' haec omnia nondum
Dixerat, emicuit nervo penetrabile telum,
vitatumque tamen sinuosa veste pependit.

Vertit in hunc harpen spectatam caede Medusae

'10 Acrisioniades ‚ adigitque in pectus. at ille
lam moriens, oculis sub nocte natantibus atra,
Circumspexit Athin ‚ seque acclinavit in illum,

Et tulit ad manes iunctae solacia mortis.
Ecce Syenites ‚ genitus Metione , Phorbas

75 Et Libys Amphimedon , avidi committere pugnam,
Sanguine , quo late tellus madefacta tepebat,
Conciderant laps-i. surgentibus obstitit ensis,
Alterius costis ‚ iugulo Phorbantis adactus.

At non Actoriden Erytum , cui lata bipennis

80 Telum erat, hamato Perseus petit ense , sed altis
Extantem signis murraeque in pondera massa
Ingentem manibus tollit cratera duabus,

Inssigitque viro. rutilum vomit ille cruorem
Et resupinus humum moribundo vertice pulsat.

65 Inde Semiramio Polydaemona sanguine cretum
Caucasiumque Abarin Sperchionidenque Lycetum
Intonsumque comas Helicem Phlegyanque Clytumque
Sternit, et extructos morientum caleat acervos.
Nec Phineus ausus concurrere comminus hosti,

90 Intorquet iaculum: quod detulit error in Idan,
Expertem frustra belli et neutra arma secutum.

Ille tuens oculis inmitem Phinea torvis

‘Quandoquidem in partes' ait ‘abstrahor ‚ accipe,
Phineu,

Quem fecisti hostem, pensaque hoc vulnere vulnus' -—

95 Iamque remissurus tractum de corpore telum
Sanguine defectos cecidit collapsus in artus.

Tum quoque Cephenum post regem primus Hodites

