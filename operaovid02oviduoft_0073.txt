1 ‚ 178-—251 . meson ’Ζ

215 Enumerare. minor fuit ipsa infamia vero.
Maenala transieram latebris horrenda serarum
Et cum Cyllene gelidi pineta Lycaei:

Arcadis hinc sedes et inhospita tecta tyranni
Ingredior , traherent cum sera crepuscula noctem.

220 Signa dedi, venisse deum , vulgusque precari
Coeperat. irridet primo pia vota Lycaon,

Mox ait “experiar ‚ deus hic ‚ discrimine aperto,
An sit mortalis. nec erit dubitabile verum .'’
Nocte gravem somno necopina perdere morte

225 Me parat: haec illi placet experientia veri„

Nec contentus eo , missi de gente Molossa
Obsidis unius iugulum mucrone resolvit,
Atque ita semineces partim ferventibus artus
Mollit aquis ‚ partim subiecto torruit igni.

230 Quos simul inposuit mensis, ego vindice flamma
In dominum dignosque everti tecta Penates.
Territus ipse sugit , nactusque silentia ruris
Exululat , frustraque loqui conatur3 ab ipso
Colligit os rabiem ‚ solitaeque cupidine caed1s

235 Vertitur in pecudes ‚ et nunc quoque sanguine gaudet3
ln villos abeunt vestes , in crura lacerti:

Fit lupus , et veteris servat vestigia formae. i. v!-
Canities eadem est, eadem violentia vultus,
Idem oculi lucent, eadem feritatis imago.

240 Occidit una domus: sed non domus una perire
Digna fuit: qua terra patet, sera regnat Erinys3
In facinus iurasse putes . dent ocius omnes
Quas meruere pati, sic stat sententia, poenas .'
Dicta lovis pars voce probant stimulosque frementi

245 Adiciunt , alii partes assensibus implent.

Est tamen humani generis iactura dolori

Omnibus , et, quae sit terrae mortalibus orbae
Forma futura ‚ rogant: quis sit laturus in aras
Tura ⁴? ferisne paret populandas tradere terras?

250 Talia quaerentes, sibi enim fore cetera curae,
Rex superum trepidare vetat, subolemque priori

