XV , 373--446 . PYTHAGORAS 317

410 Passa marem est, nunc esse marem miremur hyaenam.
Id quoque ‚ qnod ventis animal nutritur et aura,
Protinus assimulat, tetigit quoscumque colores.
Victa racemifero lyncas dedit India Baccho3
E quibus ‚ ut memorant, quicquid vesica remisit,

415 Vertitur in lapides et congelat aere tacto.

Sic et curalium quo primum contigit auras
Tempore, durescit3 mollis suit herba sub undis,
Desinet ante dies , et in alto Phoebus anhelos
Aequore tinguet equos ‚ quam consequar omnia verbis

420111 species translata novas. sic omnia verti
Cernimus , atque illas assumere robora gentes,
Concidere has. sic magna fnit censuque virisque,
Perque decem potuit tantum dare sanguinis annos,
Nunc humilis veteres tantummodo Troia ruinas

425 Et pro divitiis tumulos ostendit avorum.

[Clara suit Sparte: magnae viguere Mycenae:
Nec non et Cecropis, nec non Amphionis arces.
Vile solnm Sparte est , altae cecidere Mycenae:
Oedipodioniae quid sunt, nisi fabula ‚ Thebae?

430 Quid Pandioniae restant, nisi nomen ‚ Athenae P]
Nunc quoque Dardaniam fama est consurgere Romani ,
Appenninigenae quae proxima Thybridis undis
Mole snb ingenti rerum fundamina ponit.
llaec igitur sormam crescendo mutat, et olim

435 inmensi caput orbis erit. sic dicere vates
Faticinasque ferunt sortes: quantumque recordor,
Dixerat Aeneae ‚ cum res Troiana labaret,
Priamides Helenus flenti dubioque salutis:

“Nate dea ‚ si nota satis praesagia nostrae

440 Mentis habes ‚ non tota cadet te sospite Troia.
Flamma tibi ferrumque dabunt iter: ibis ‚ et una
Pergama rapta feres , donec Troiaeque tibique
Externum patria contingat amicius arvum.

Urbem etiam cerno Phrygios debere nepotes,

445 Quanta nec est nec erit nec visa prioribus annis.

Hanc alii proceres per saecula longa potentem,

