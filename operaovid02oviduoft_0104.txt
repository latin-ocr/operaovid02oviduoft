38 convns METAMM .

Vox mea mortalem. mota est pro virgine virgo,

580 Auxiliumque tulit. tendebam bracchia caelot
Bracchia coeperunt levibus nigrescere pennis. ί. xviii·
Reicere ex umeris vestem molibar. at illa
Pluma erat inque cutem radices egerat imas.
Plangere nuda meis conabar pectora palmis:

585 Sed neque iam palmas , nec pectora nuda gerebam.
Currebam: nec ‚ ut ante ‚ pedes retinebat harena,
Sed summa tollebar humo. mox acta per auras
Evehor , et data sum comes inculpata Minervae.
Quid tamen hoc prodest, si diro facta volucris

590 Crimine Nyctimene nostro successit honori?

An quae per totam res est notissima Lesbon, ι. xix.
Non audita tibi est? patrium temerasse cubile
Nyctimenen Ῥ avis illa quidem , sed conscia culpae
Conspectum lucemque fugit tenebrisque pudorem

595 Celat , et a cunctis expellitur aethere toto .'

Talia dicenti ‘tibi' ait ‘revocamina' corvus

‘Sint precor ista malo ε nos vanum spernimus omen ,’
Nec coeptum dimittit iter , dominoque iacentem
Cum iuvene Haemonio vidisse Coronida narrat.

600 Laurea delapsa est audito crimine amanti,

Et pariter vultusque deo plectrumque colorque
Excidit. utque animus tumida fervebat ab ira,
Arma assueta rapit flexumque a cornibus arcum
Tendit et illa suo totiens cum pectore iuncta

605 indevitato traiecit pectora telo.

Icta dedit gemitum , tractoque a corpore ferro
Candida puniceo perfudit membra cruore,

Et dixit ‘potui poenas tihi , Phoebe , dedisse,

Sed peperisse prius . duo nunc moriemur in una .’

610 Hactenus , et pariter vitam cum sanguine fudit.
[Corpus inane animae frigus letale secutum est .]
Paenitet heu sero poenae crudelis amantem,

Seque , quod audierit, quod sic exarserit, odit:
⁸ Odit avem ‚ per quam crimen causamque dolendi
615 Scire coactus erat, nec non arcumque manumque

