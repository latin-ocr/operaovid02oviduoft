VI , 483—552 . mmmmm 121

Nulla suga est capto , spectat sua praemia raptor.
Iamque iter effectum , iamque in sua litora sessis
520 Puppibus exierant, cum rex Pandione natam
ln stabula alta trahit silvis obscura vetustis,
Atque ibi pallentem trepidamque et cuncta timentem
Et iam cum lacrimis ‚ ubi sit germana ‚ rogantem,
Includit, fassusque nefas et virginem et unam
525 Vi superat, frustra clamato saepe parente,
Saepe sorore sua, magnis super omnia divis.
Illa tremit, velut agna pavens , quae saucia cani
Ore excussa lupi nondum sibi tuta videtur3
thue columba suo madefactis sanguine plumis
530 Horret adhuc , avidosque timet, quibus haeserat,
ungues.
Mox ubi mens rediit, passos laniata capillos,
[Lugenti similis ‚ eaesis plangore lacertis ‚]
intendens palmas εο diris barbare factis!
Ο crudelis 2' ait ‘nec te mandata parentis
535 Cum lacrimis movere piis, nec cura sororis
Nec mea virginitas nec coniugialia iura?
Omnia turbasti. [pelex ego facta sororiS,
Tu geminus coniunx. hostis mihi debita poena .]
Quin animam hanc, ne quod facinus tibi, perfide,
restet,
‘240 Eripis ἰ) atque utinam fecisses ante nefandos
Concubitus! vacuas habuissem criminis umbras.
Si tamen haec superi cernunt, si numina divum
Sunt aliquid , si non perierunt omnia mecum,
Quandocumque mihi poenas dabis . ipsa pudore
545 Proiecto tua sacta loquar. si copia detur,
In populos veniam: si silvis clausa tenebor,
lmplebo silvas, et conscia saxa movebo.
Audiat haec aether, et si deus ullus in illo est.’
Talibus ira feri postquam commota tyranni,
550 Nec minor hac metus est, causa stimulatus utraque
Quo fuit accinctus , vagina liberat ensem,
Arreptamque coma flexis post terga lacertis

