XI . 641—713 . Ancvotm 235

Voce sua specieque viri turbata soporem
Excutit: et primo , si sit, circumspicit illic,
Qui modo visus erat. nam moti voce ministri
680 Intulerant lumen. postquam non invenit usquam,
Percutit ora manu , laniatque a pectore vestes,
Pectoraque ipsa ferit. nec crines solvere curat3
scindit, et altrici, quae luctus causa, roganti
‘Nulla est Alcyone , nulla est ξ’ ait ‘occidit una
685 Cum Ceyce suo. solantia tollite verba!
Naufragus interiit. vidi agnovique , manusque
Ad discedentem , cupiens retinere, tetendi.
Umbra suit. sed et umbra tamen manifesta virique
Vera mei. non ille quidem , si quaeris , habebat
690 Adsuetos vultus , nec quo prius ‚ ore nitebat.
Pallentem nudumque et adhuc umente capillo
Infelix vidi. stetit hoc miserabilis ipso
Ecce loco' — et quaerit, vestigia siqua supersint.
‘Hoc erat, hoc ‚ animo quod divinante timebam,
695 Et ne, me fugiens, ventos sequerere, rogabam.
At certe vellem , quoniam periturus abibas,
Me quoque duxisses. multum fuit utile tecum
11e mihi. neque enim de vitae tempore quicquam
Non simul egissem, nec mors discreta fuisset.
'100 Nunc absens perii, iactor quoque fluctibus absens,
Et sine te me pontus habet. crudelior ipso
Sit mihi mens pelago , si vitam ducere nitar
Longius , et tanto pugnem superesse dolori.

Sed neque pugnabo, nec te, miserande, relinquam3
705 Et tibi nunc saltem veniam comes. inque sepulchro
Si non urna, tamen iunget nos littera: si non

Ossibus ossa meis, at nomen nomine tangam?

Plura dolor prohibet, verboque intervenit omni

Plangor , et attonito gemitus e corde trahuntur.
710 Mane erat. egreditur tectis ad litus , et illum

Maesta locum repetit, de quo spectarat euntem.

[Dumque moratur ihi, dumque ‘hic retinacula solvit,

Hoc mihi discedens dedit oscula litore' dixit ,]

