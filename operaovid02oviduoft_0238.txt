166 mumanae METAMM .

Quod gerit illa , doce: quamquam non una videtur .’
Amnis -ad haec ‘non est' inquit ‘quod cernitis, unum.
Quinque iacent terrae: spatium discrimina fallit.
Quoque minus spretae sactum mirere Dianae,
580 Naides hae fuerant, quae cum bis quinque ί. cxxix-
iuvencos
Mactassent rurisque deos ad sacra vocassent ,
Inmemores nostri festas duxere choreas.
Intumui , quantusque feror ‚ cum plurimus umquam¹
Tantus eram, pariterque animis inmanis et undis
585 A silvis silvas et ab arvis arva revulsi,
Cumque loco nymphas , memores tum denique nostri,
ln freta provolvi. fluctus nosterque marisque
Continuam diduxit humum , partesque resolvit
In totidem , mediis quot cernis Echinadas undis.
590 Ut tamen ipse vides ‚ procul en procul una recessit
Insula , grata mihi; Perimelen navita dicit.
Huic ego virgineum dilectae nomen ademi.
Quod pater Hippodamas aegre tulit ‚ inque profundum
Propulit e scopulo periturae corpora natae.
Excepi, nantemque ferens “o proxima mundi
596 Regna vagae' dixi ‘sortite tridentifer undae,
601 Adfer opem , mersaeque , precor , feritate paterna
Da , Neptune ‚ locum3 vel sit locus ipsa, licebit.''
609 Dum loquor , amplexa est artus nova terra natantes
610 Et gravis increvit mutatis insula membris.' 1. cxxx·
Amnis ab his tacuit. factum mirabile cunctos
Moverat . irridet credentes ‚ utque deorum
Spretor erat mentisque ferox Ixione natus,
‘Ficta refers , nimiumque putas ‚ Acheloe ‚ potentes
515 Esse deos ,⁹ dixit ‘si dant adimuntque figuras .’
Obstipuere omnes , nec talia dicta probarunt3
Ante omnesque Lelex, animo maturus et aevo,
Sic ait: ‘inmensa est finemque potentia caeli
Non habet ‚ et quicquid superi voluere , peractum est.
620 Quoque minus dubites, tiliae contermina quercus
Collibus est Phrygiis, modico circumdata muro:

