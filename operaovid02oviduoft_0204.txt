132 manea METAMM .

‘Nox’ ait ‘arcanis fidissima , quaeque diurnis
Aurea cum luna succeditis ignibus ‚ astra,
Tuque triceps Hecate ‚ quae coeptis conscia nostris
195 Adiutrixque venis cantusque artisque magorum,
Quaeque magos , Tellus , pollentibus instruis herbis,
Auraeque et venti montesque amnesque lacusque,
Dique omnes nemorum, dique omnes noctis adeste:
Quorum ope, cum volui ‚ ripis mirantibus amnes
2001n fontes rediere suos , concussaque sisto,
Stantia concutio cantu freta, nubila pello
Nubilaque induco , ventos abigoque vocoque,
Vipereas rumpo verbis et carmine fauces,
Vivaque saxa sua convulsaque robora terra
205 Et silvas moveo ‚ iubeoque tremescere montes
Et mugire solum , manesque exire sepulchris.
Te quoque , Luna , traho , quamvis Temesaea labores
Aera tuos minuant: currus quoque carmine nostro
Pallet avi3 pallet nostris Aurora venenis.
210 Vos mihi taurorum flammas hebetastis , et unco
inpatiens oneris collum pressistis aratro.
Vos serpentigenis in se fera bella dedistis,
Custodemque rudem somni sopistis, et aurum
Vindice decepto Graias misistis in urbes.
215 Nunc opus est sucis ‚ per quos renovata senectus
ln florem redeat, primosque recolligat annos.
Et dabitis . neque enim micuerunt sidera frustra,
Nec frustra volucrum tractus cervice draconum
Currus adest .' aderat demissus ab aethere currus.
220 Quo simul ascendit, frenataque colla draconum
Permulsit , manibusque leves agitavit habenas,
Sublimis rapitur, subiectaque Thessala Tempe
Dispicit, et Tricces regionibus applicat angues:
Et quas Ossa tulit, quas altum Pelion herbas,
225 Othrys quas Pindusque et Pindo maior Olympus,
Perspicit , et placitas partim radice revellit,
Partim succidit curvamine falcis aenae.
Multa quoque Apidani placuerunt gramina ripis,

