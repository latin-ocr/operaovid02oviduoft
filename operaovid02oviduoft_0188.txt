1 16 mrcn METAMM .

335 lllic incumbens cum Palladis arbore palmae
Edidit invita geminos Latona noverca.
Hinc quoque lunonem fugisse puerpera fertur
Inque suo portasse sinu , duo numina, natos.
lamque Chimaeriferae , cum sol gravis ureret arva,

340 Finibus in Lyciae longo dea fessa labore
Sidereo siccata sitim collegit ab aestu:
Uberaque ebiberant avidi lactantia nati.
Forte lacum mediocris aquae prospexit in imis
Vallibus: agrestes illic fruticosa legebant

345 vimina cum iuncis gratamque paludibus ulvam.
Accessit, positoque genu Titania terram
Pressit, ut hauriret gelidos potura quuoreS.
Rustica turba vetant. dea sic affata vetantes:
“‘Quid prohibetis aquis? usus communis aquarum est.

350 Nec solem proprium natura nec aera fecit
Nec tenues undas: ad publica munera veni,
Quae tamen ut detis ‚ supplex peto . non ego nostros
Abluere liic artus lassataque membra parabam,
Sed relevare sitim. caret os umore loquentis

355 Et fauces arent, vixque est via vocis in illis.
Haustus aquae mihi nectar erit, vitamque fatebor
Accepisse simul: vitam dederitis in unda.
IIi quoque vos moveant, qui nostro bracchia tendunt
Parva sinu .''' et casu tendebant bracchia nati.

300 Quem non blanda deae potuissent verba movere?
lli tamen orantem perstant prohibere , minasque,
Ni procul abscedat, conviciaque insuper addunt.
Nec satis est, ipsos etiam pedibusque manuque
Turbavere lacus ‚ imoque e gurgite mollem

365 Huc illuc limum saltu movere mali‘gno.
Distulit ira sitim: neque enim iam filia Coei
Supplicat indignis, nec dicere sustinet ultra
Verba minora dea; tollensque ad sidera palmas
te‘Aeternum stagno' dixit ‘vivatis in isto .''’

370 Eveniunt optata deae. iuvat esse sub undis, t. mi.
Et modo tota cava submergere membra palude,

