IV , 721—795 . pensans 87

In dotata rapit: taedas Hymenaeus Amorque
Praecutiunt3 largis satiantur odoribus ignes,
760 Sertaque dependent tectis ‚ et ubique lyraeque
Tibiaque et cantus ‚ animi felicia laeti
Argumenta , sonant. reseratis aurea valvis
Atria tota patent‚pulohr0que instructa paratu
Cepheni proceres ineunt convivia regis.
765 Postquam epulis functi generosi munere Bacchi
Diffudere animos, cultusque genusque locorum
767 Quaerit Lyncides moresque animumque virorum.
769 Qui simul edocuit ‘nunc, ο fortissime ‚' dixit
770 ‘Fare precor , Perseu , quanta virtute , quibusque
Artibus abstuleris crinita draconibus ora .'
Narrat Agenorides gelido sub Atlante iacentem
Esse locum solidae tutum munimine molis3
Cuius in introitu geminas habitasse sorores
775 Phorcidas ‚ unius partitas luminis usum:
ld se sollerti furtim , dum traditur, astu
Subposita cepisse manu: perque abdita longe
Deviaque et silvis horrentia saxa fragosis
Gorgoneas tetigisse domos: passimque per agros
780 Perque vias vidisse hominum simulacra ferarumque
In silicem ex ipsis visa conversa Medusa:
Se tamen horrendae clipei, quod laeva gerebat,
Aere repercusso formam aspexisse Medusae:
Dumque gravis somnus colubrasque ipsamque tenebat,
785 Eripuisse caput 001103 pennisque fugacem
Pegason et fratrem matris de sanguine natos.
Addidit et longi non falsa pericula cursus:
Quae freta , quas terras sub se vidisset ab alto,
Et quae iactatis tetigisset sidera pennis.
790 Ante expectatum tacuit tamen. excipit unus
Ex numero procerum , quaerens , cur sola sororum
Gesserit alternis inmixtos crinibus angues,
Hospes ait ‘quoniam scitaris digna relatu,
Accipe quaesiti causam. clarissima forma
795 Multorumque fuit spes invidiosa procorum

