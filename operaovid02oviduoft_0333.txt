XIII , 92—161 . umxns 259

Ora son03 neque abest facundis gratia dictis.
‘Si mea cum vestris valuissent vota ‚ Pelasgi,
Non foret ambiguus tanti certaminis heres,

130 Tuque tuis armis , nos te poteremur ‚ Achille.
Quem quoniam non aequa mihi vobisque negarunt
Fata ,³ — manuque simul veluti lacrimantia tersit
Lumina — ‘quis magno melius succedat Achilli,
Quam per quem magnus Danais successit Achilles?

135 Huic modo ne prosit, quod , uti est, hebes esse

videtur3
Neve mihi noceat, quod vobis semper, Achivi,
Profuit ingenium: meaque haec facundia ‚ siqua est,
Quae nunc pro domino , pro vobis saepe locuta est,
Invidia careat, hona nec sua quisque recuset.

140 Nam genus et proavos et quae non fecimus ipsi,
Vix ea nostra voco . sed enim quia rettulit Aiax
Esse lovis pronepos ‚ nostri quoque sanguinis auctor
Iuppiter est, totidemque gradus distamus ab ill0.
Nam mihi Laertes pater est, Arcesius illi,

145 Iuppiter huic3 neque. in his quisquam damnatus

et exul.
Est quoque per matrem Cyllenius addita nobis
Altera nobilitas, deus est in utroque parente.
Sed neque materno quod sum generosior ortu,
Nec mihi quod pater est fraterni sanguinis insons,

150 Proposita arma peto . meritis expendite causam;
Dummodo quod fratres Telamon Peleusque fuerunt
Aiacis meritum non sit, nec sanguinis ordo,

Sed virtutis honor spoliis quaeratur in istis.
Aut si proximitas primusque requiritur heres,

155 Est genitor Peleus , est Pyrrhus filius illi.

Quis locus Aiaci ⁶? Phthiam haec Scyrumve ferantur.
Nec minus est isto Teucer patruelis Achilli.

Num petit ille tamen , num si petat, auferat illa?
Ergo operum quoniam nudum certamen habetur,
160 Plura quidem feci ‚ quam quae comprendere dictis
ln promptu mihi sit. rerum tamen ordine ducar.

1⁷*

