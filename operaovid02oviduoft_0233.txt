VIII , 354—427 . cALYDou 161

Ecce furens contra sua sata bipennifer Arcas
‘Discite , femineis quid tela virilia praestent,
O iuvenes, operique meo concedite !’ dixit

‘Ipsa suis ficet hunc Latonia protegat armis,

395 Invita tamen hunc perimet mea dextra Diana .’
Talia magniloquo tumidus memoraverat ore,
Ancipitemque manu tollens utraque securim
Institerat digitis , pronos suspensus in artus,
Occupat audentem , quaque est via proxima leto,

400 Summa ferus geminos direxit ad inguina dentes.
Concidit Ancaeus ‚ glomerataque sanguine multo
Viscera lapsa ssuunt ‚ madefactaque terra cruore est·
Ibat in adversum proles Ixionis hostem
Pirithous , valida quatiens venabula dextra.

405 Cui ‘proculf Aegides ‘o me mihi carior' inquit
‘Pars animae consiste meae! licet eminus esse
Fortibus: Ancaeo nocuit temeraria virtus .’

Dixit, et aerata torsit grave cuspide cornum;
Cui bene librato votique potente futuro

410 Obstitit obstipa frondosus ab arbore ramuS.

Misit et Aesonides iaculum ‚ quod casus ab illo
Vertit in inmeriti fatum latrantis ‚ et inter

Il-ia coniectum tellure per ilia fixum est.

At manus Oenidae variat, missisque duabus

«215 Hasta prior terra ‚ medio stetit altera tergo.

Nec mora ‚ dum saevit ‚ dum corpora versat in orbemf
Stridentemque novo spumam cum sanguine fundit,
Vulneris auctor adest, hostemque irritat ad iram,
Splendidaque adversos venabula condit in armos.

420 Gaudia testantur socii clamore secundo,
victricemque petunt dextrae coniungere dextram3
Inmanemque serum multa tellure iacentem
Mirantes spectant, neque adhuc contingere tutum
Esse putant, sed tela tamen sua quisque cruentat.

4251pse pede inposito caput exitiabile pressit,
Atque ita ‘sume mei spolium, Nonacria, iuris ᾖ
Dixit ‘et in partem veniat mea gloria tecum .'

ovu), 11. 11

