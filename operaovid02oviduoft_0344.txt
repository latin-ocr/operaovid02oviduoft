270 romnonus METAMM .

Contingent ssetus peregrinaeque haustus harenae.
Omnia perdidimus: superest, cur vivere tempus
In breve sustineam , proles gratissima matri,
Nunc solus, quondam minimus de stirpe virili,
530 Has datus Ismario regi Polydorus in oras.
Quid moror interea crudelia vulnera lymphis
Abluere et sparsos inmiti sanguine vultus ‘?'
Dixit, et ad litus passu processit anili,
Albentes lacerata comas. edate , Troades ‚ urnam'
535 Dixerat infelix ‚ liquidas hauriret ut undas:
Aspicit eiectum Polydori in litore corpus,
Factaque Threiciis ingentia vulnera telis.
Troades exclamant. obmutuit illa dolore,
Et pariter voces lacrimasque introrsus obortas
540 Devorat ipse dolor: duroque simillima saxo
Torpet, et adversa figit modo lumina terra,
Interdum torvos sustollit ad aethera vultus,
Nunc positi spectat vultum, nuuc vulnera nati,
Vulnera praecipue3 seque armat et instruit ira.
545 Qua simul exarsit, tamquam regina maneret,
Ulcisci statuit poenaeque in imagine tota est.
thue furit catulo lactente orbata leaena,
Signaque nacta pedum sequitur, quem non videt,
hostem,
[Sic Hecuba , postquam cum luctu miscuit iram, “
550 Non oblita animorum, annorum oblita suorum ,]
Vadit ad artificem dirae , Polymestora ‚ caedis,
Colloquiumque petit: nam se monstrare relictum
Velle latens illi, quod nato redderet, aurum.
Credidit Odrysius, praedaeque assuetus amore
555 In secreta venit. tum blando callidus ore
‘Tolle moras ‚ Hecuba ‚ et' dixit ‘da munera nato.
Omne sore illius quod das, quod et ante dedisti,
Per superos iuro .’ spectat truculenta loquentem
Falsaque iurantem , tumidaque exaestuat ira,
560 Atque ita correpto captivarum agmina matrum
Invocat, et digitos in perfida lumina condit,

