144 mvnnnnoussu METAMM .

Nox subit ‚ et curis exercita corpora somnus
635 Occupat. ante oculos eadem mihi quercus adesse
Et promittere idem, totidemque animalia ramis
Ferre suis visa est, pariterque tremiscere motu,
Granise1 umque agmen subiectis spargere in arvis3
Crescere quod subito et maius maiusque videri,
640 Ac se tollere humo rectoque assistere trunco, r. cxxi.
Et maciem numerumque pedum nigrumque colorem
Ponere , et humanam membris inducere sormam.
Somnus abit. damno vigilans mea visa , querorque
In superis opis esse nihil . at in aedibus ingens
645 Murmur erat, vocesque hominum exaudire videbar
Iam mihi desuetas . dum suspicor has quoque somni,
Ecce venit Telamon properus , foribusque reclusis
“Speque fideque ‚ pater ,' dixit ‘maiora videbis.
Egredere !” egredior: qualesque in imagine somni
650 Visus eram vidisse viros, ex ordine tales
Aspicio noscoque. adeunt, regemque salutant.
Vota Iovi solvo , populisque recentibus urbem
Partior et vacuos priscis cultoribus agros:
Myrmidonasque voco ‚ nec origine nomina fraudo.
655 Corpora vidisti ε mores quos ante gerebant ,
Nunc quoque habent , parcumque genus patiensque
laborum,
Quaesitique tenax et quod quaesita reservet.
Hi te ad bella pares annis animisque sequentur,
Cum primum qui te feliciter attulit, eurus' ——-
660 Eurus enim attulerat — ‘fuerit mutatus in austros.'
Talibus atque aliis longum sermonibus illi
Implevere diem. lucis pars ultima mensae
Est (lata ‚ nox somnis . iubar aureus extulerat sol:
Flabat adhue eurus redituraque vela tenebat.
665 Ad Cephalum Pallante sati, cui grandior aetas,
Ad regem Cephalus simul et Pallante creati
Conveniunt. sed adhuc regem sopor altus habebat.
Excipit Aeacides illos in limine Phocus:
Nam Telamon fraterque viros ad bella legebant.

