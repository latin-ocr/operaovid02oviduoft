156 wantis METAMM .

205 Unda gravet pen-nas ‚ si celsior , ignis adurat.
Inter utrumque vola . nec te spectare Booten
Aut Helicen iubeo strictumque Orionis ensem:
Me duce carpe viam .' pariter praecepta volandi
Tradit et ignotas umeris accommodat alas.

210 Inter opus monitusque genae maduere seniles,
Et patriae tremuere manus. dedit oscula nato
Non iterum repetenda suo ‚ pennisque levatus
Ante volat, comitique timet, velut ales , ab alto
Quae teneram prolem produxit in aera nido;

215 Hortaturque sequi, damnosasque erudit artes,
Et movet ipse suas et nati respicit alas.
Hos aliquis tremula dum captat harundine pisces,
Aut pastor baculo stivave innixus arator
Vidit et obstipuit, quique aethera carpere possent,

220 Credidit esse deos . [et iam Iunonia laeva
Parte Samos fuerat Delosque Parosque relictae ,]
Dextra Lebinthus erat fecundaque melle Calymne,
Cum puer audaci coepit gaudere volatu,
Deseruitque ducem caelique cupidine tractus

225 Altius egit iter. rapidi vicinia soliS
Mollit odoratas , pennarum vincula, ceras
Tabuerant cerae3 nudos quatit ille lacertos,
Remigioque carens non ullas percipit auras,
Oraque caerulea patrium clamantia nomen

230 Excipiuntur aqua : quae nomen traxit ab illo . 1. οκκῆ.
At pater infelix , nec iam pater , ‘Icare ,' dixit,
‘Icare ,' dixit ‘ubi es ? qua te regione requiram ?'
‘lcare' dicebat, pennas aspexit in undis,
Devovitque suas artes, corpusque sepulchro

235 Condidit. et tellus a nomine dicta sepulti.

Hunc miseri tumulo ponentem corpora nati

Garrula limoso prospexit ab elice perdix,
Et plausit pennis testataque gaudia cantu est:
Unica tunc volucris , nec visa prioribus annis,

240 Factaque nuper avis 3 longum tibi, Daedale ‚ crimen.
Namque huic tradiderat, fatorum ignara, docendam

