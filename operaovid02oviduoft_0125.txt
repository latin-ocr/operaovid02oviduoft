111 , 435—506 . NARcmsus 59

470 Longa meae superant, primoque extinguor in aem.
Nec mihi mors gravis est , posituro morte dolores:
Hic , qui diligitur, vellem diuturnior esset.

Nunc duo concordes anima moriemur in una.'
Dixit, et ad speciem rediit male sanus eandem,

475 Et lacrimis turbavit aquas, obscuraque moto
Reddita forma lacu est. quam cum vidisset abire,
‘Quo refugis *Ρ remane , nec me , crudelis , amantem
Desere !' clamavit ‘liceat quod tangere non est,
Aspicere et misero praebere alimenta furori .'

480 Dumque dolet, summa vestem diduxit ab ora,
Nudaque marmoreis percussit pectora palmis.
Pectora traxerunt tenuem percussa ruborem,

Non aliter quam poma solent, quae candida parte
Parte rubent, aut ut variis solet uva racemis
485 Ducere purpureum, nondum matura , colorem.
Quae simul aspexit liquefacta rursus in unda,
Non tulit ulterius: sed ut intabescere flavae
Igne levi cerae matutinaeque pruinae
Sole tepente solent, sic adtenuatus amore
490 Liquitur et caeco paulatim carpitur igni.
Et neque iam color est mixto candore rubori,
Nec vigor et vires et quae modo visa placebant,
Nec corpus remanet, quondam quod amaverat Echo.
Quae tamen ut vidit, quamvis irata memorque,

495 Indoluit, quotiensque puer miserabilis ‘eheu l'
Dixerat , haec resonis iterabat vocibus ‘eheu 1'
Cumque suos manibus percusserat ilie lacertos,
Haec quoque reddebat sonitum plangoris eundem.
Ultima vox solitam suit haec spectantis in undam,

500 ‘Heu frustra dilecte puer 1' totidemque remisit
Verba locus; dictoque vale ‘vale !' inquit et Echo.
Ille caput viridi sessum summisit in herba,

Lumina nox clausit domini mirantia formam.
Tum quoque se , postquam est inferna sede receptuS,

505 In Stygia spectabat aqua. planxere sorores
Naides et sectos fratri posuere capillos:

