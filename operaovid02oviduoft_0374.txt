298 ARDEA . AENEAS METAMM

570 Nec sceptrum soceri, nec te ‚ Lavinia virgo,
Sed vicisse petunt, deponendique pudore
Bella gerunt. tandemque Venus victricia nati
Arma videt, Turnusque cadit: cadit Ardea ‚ ¹Turno
Sospite dicta potens . quam postquam Dardanus ignis

575 Abstulit, et tepida latuerunt tecta savina,

Congerie e media tum primum cognita praepes r. cxcviis.

Subvolat ‚ et cineres plausis everberat alis.

Et sonus et macies et pallor et omnia, captam

Quae deceant urbem ‚ nomen quoque mansit in illa
580 Urbis; et ipsa suis deplangitur Ardea pennis.

Iamque deos omnes ipsamque Aeneia virtus

Iunonem veteres finire coegerat iras:

Cum, bene fundatis opibus crescentis Iuli,

Tempestivus erat caelo Cythereius heros.

585 Amhieratque Venus superos, colloque parentis
Circumfusa sui ‘numquam mihi' dixerat eullo
Tempore dure pater ‚ nunc sis mitissimus, opto:
Aeneaeque meo , qui te de sanguine nostro
Fecit avum, quamvis parvum des, optime ‚ numen,

590 Dummodo des aliquod. satis est inamabile regnum
Aspexisse semel, Stygios semel isse per amnes .'
Assensere dei3 nec coniunx regia vultus
inmotos tenuit, placatoque annuit ore.

Tum pater ‘estis' ait ‘caelesti munere digni,
595 Quaeque petis , pro quoque petis . cape , nata ‚
quod optas?
Fatus erat. gaudet, gratesque agit illa parenti:
Perque leves auras iunctis invecta columbis
Litus adit Laurens , ubi tectus harundine serpit
ln sreta flumineis vicina Numicius undis.

600 Hunc iubet Aeneae quaecumque obnoxia morti,
Abluere et tacito deferre sub aequora cursu.
[Corniger exsequitur Veneris mandata, suisque
Quicquid in Aenea suerat mortale , repurgat
Et respersit aquis . pars optima restitit illi .]

605 Lustratum genetrix divino corpus odore f. cxcix.

