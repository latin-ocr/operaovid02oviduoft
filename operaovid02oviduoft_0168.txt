96 meamne METAMM .

Imber erat —- ‘vitare meo. subiere minores
Saepe casas superi .” dictis et tempore motae
Annuimusque viro, primasque intravimus aedes.

285 Desierant imbres , victoque aquilonibus austro
Fusca repurgato fugiebant nubila caelo.

Impetus ire suit . claudit sua tecta Pyreneus ‚
Vimque parat . quam nos sumptis effugimus alis.
lpse secuturo similis stetit arduus arce,

290 '‘Qua’ que ‘via est vobis , erit et mihi' dixit ‘eadem ‚⁹³
Seque iacit vecors e summae culmine turriS,

Et cadit in vultus ‚ discussique ossibus oris
'Fundit humum moriens scelerato sanguine tinctam .'
Musa loquebatur: pennae sonuere per auras,

295 Voxque salutantum ramis veniebat ab altis.
Suspicit, et linguae , quaerit, tam certa loquentes
Unde sonent. hominemque putat Iove nata locutum.
Ales erat. numeroque novem, sua fata querentes,
Institerant ramis imitantes omnia picae.

300 Miranti sic orsa deae dea . ‘nuper et istae
Auxerunt volucrum victae certamine turbam.

Pieros has genuit Pellaeis dives in arvis:
Paeonis Euippe mater fuit. illa potentem
Lucinam noviens ‚ noviens paritura, vocavit.

305 Intumuit numero stolidarum turha sororum,

Perque tot Haemonias et per tot Achaidas urbes
Huc venit et tali committit proelia voce:
“Desinite indoctum vana dulcedine vulgus
Fallere . nobiscum , siqua est fiducia vobis,

310 Thespiades ‚ certate ‚ deae. nec voce , nec arte
Vincemur: totidemque sumus. vel cedite victae
Fonte Medusaeo et Hyantea Aganippe,

Vel nos Emathiis ad Paeonas usque nivosos
Cedamus campis. dirimant certamina nymphae .'’

315 Turpe quidem contendere erat, sed cedere visum
Turpius. electae iurant per flumina nymphae,
Factaque de vivo pressere sedilia saxo.

Tunc sine sorte prior quae se certare professa est,

