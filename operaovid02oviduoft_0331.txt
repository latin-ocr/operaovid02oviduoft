XIII , 18-91 . aux 257

55 Ille tamen vivit, quia non comitavit Ulixen.
Mallet et infelix Palamedes esse relictus,

.58 Quem male convicti nimium memor iste suroris
Prodere rem Danaam finxit, fictumque probavit

60 Crimen et ostendit, quod iam praefoderat, aurum.
Ergo aut exilio vires subduxit Achivis,
Aut nece. sic pugnat, sic est metuendus Ulixes.
Qui licet eloquio fidum quoque Nestora vincat,

. Haud tamen efficiet, desertum ut Nestora crimen

65 Esse rear nullum: qui cum imploraret Ulixen
Vulnere tardus equi fessusque senilibus annis,
Proditus a socio est. non haec mihi crimina fingi
Scit bene Tydides , qui nomine saepe vocatum
Corripuit, trepidoque fugam exprobravit amico.

70 Aspiciunt oculis superi mortalia iustis:
En eget auxilio, qui non tulit3 utque reliquit,
Sic linquendus erat: legem sibi dixerat ipse.
Conclamat socios. adsum ‚ videoque trementem
Pallentemque metu et trepidantem morte futura.

'15 Opposui molem clipei texique iacentem,
Servavique animam — minimum est hoc laudis —

inertem.

Si perstas certare, locum redeamus in illum:
Redde hostem vulnusque tuum solitumque timorem,
Post clipeumque late , et mecum contende sub illo.

80 Α1 postquam eripui, cui standi vulnera vires
Non dederant, nullo tardatus vulnere fugit.
Hector adest, secumque deos in proelia ducit:
Quaque ruit, non tu tantum terreris, Ulixe,
Sed fortes etiam: tantum trahit ille timoris.

85 Hunc ego sanguineae successu caedis ovantem
Eminus ingenti resupinum pondere fudi:
Hunc ego poscentem , cum quo concurreret, unus
Sustinui: sortemque meam vovistiS, Achivi,
Et vestrae valuere preces. si quaeritis huius

90 Fortunam pugnae , non sum superatus ab illo.
Ecce ferunt Troes ferrumque ignemque Iovemque

ovn). 11. 17

