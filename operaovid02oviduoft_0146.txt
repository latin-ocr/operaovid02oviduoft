76 ummmxom'rcs METAMM .

355 Signa tegat claro vel candida lilia vitro.
“Vicimus et meus est !'' exclamat nais , et omni
Veste procul iacta mediis inmittitur undis,
Pugnantemque tenet, luctantiaque oscula carpit,
Subiectatque manus, invitaque pectora tangit,

360 Et nunc hac iuveni, nunc circumfunditur illac.
Denique nitentem contra elabique volentem
Inplicat , ut serpens , quam regia sustinet ales
Sublimemque rapit3 pendens caput illa pedesque
Alligat et cauda spatiantes inplicat alas:

365 Utve solent hederae longos intexere truncos:
thue sub aequoribus deprensum polypus hostem
Continet ex omni dimissis parte flagellis.
Perstat Atlantiades , sperataque gaudia nymphae
Denegat. illa premit, commissaque corpore toto

370 Sicut inhaerebat, “pugnes licet, improbe ,' dixit
‘Non tamen effugies . ita di iubeatis , et istum
Nulla dies a me nec me diducat ab isto ,³⁹ f. xiv.
Vota suos habuere deos . nam mixta duorum
Corpora iunguntur, faciesque inducitur illis

375 Una . velut siquis conducat cortice , ramos
Crescendo iungi pariterque adolescere cernit,
Sic ubi complexu coierunt membra tenaci,
Nec duo sunt et forma duplex , nec semina dici
Nec puer ut possit, neutrumque et utrumque videntur.

380 Ergo ubi se liquidas , quo vir descenderat, undas
Semimarem secisse videt, mollitaque in illis
Membra, manus tendens, sed iam non voce virili,
Hermaphroditus ait “nato date munera vestro,
Et pater et genetrix, amborum nomen habenti:

385 Quisquis in hos sontes vir venerit, exeat inde
Semivir, et tactis subito mollescat in undis .''
Motus uterque parens nati rata verba biformis
Fecit, et incesto sontem medicamine tinxit .'

Finis erat dictis . sed adhuc Minyeia proles

390 Urguet opus ‚ spernitque deum , festumque profanat:

Tympana cum subito non apparentia raucis

