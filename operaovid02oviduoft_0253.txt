IX , 142—213 . neue . oeneus 179

Corque ferum satia . vel si miserandus et hosti,
Hoc est, si tibi sum , diris cruciatibus aegram
180 Invisamque animam natamque laboribus auser.
Mors mihi munus erit. decet haec dare dona
novercam.
Ergo ego foedantem peregrino templa cruore
Busirin domui? saevoque alimenta parentis
Antaeo eripui? nec me pastoris Hiberi
185 Forma triplex , nec forma triplex tua , Cerbere , movit?
Vosne , manus , validi pressistis cornua tauri?
Vestrum opus Elis habet ‚ vestrum Stymphalides undae ‚
Partheniumque nemus ⁴? vestra virtute relatus
Thermodontiaco caelatus balteus auro,
190 Pomaque ab insomni concustodita dracone?
Nec mihi Centauri potuere resistere, nec mi
Arcadiae vastator aper ‘? nec profuit hydrae
Crescere per damnum geminasque resumere vires?
Quid , cum Thracis equos humano sanguine pingues
195 Plenaque corporibus laceris praesepia vidi,
Visaque deieci, dominumque ipsosque peremi?
His elisa iacet moles Nemeaea lacertis:
Hac caelum cervice tuli. defessa iubendo est
Saeva Iovis coniunx: ego sum indefessus agendo.
200 Sed nova pestis adest, cui nec virtute resisti
Nec telis armisque potest. pulmonibus errat
Ignis edax imis , perque omnes pascitur artus.
At valet Eurystheus! et sunt, qui credere possint
Esse deos ’θ’ dixit, perque altum saucius Oeten
20511aud aliter graditur ‚ quam si venabula taurus
Corpore fixa gerat, factique refugerit auctor.
Saepe illum gemitus edentem, saepe frementem,
Saepe retemptantem totas refringere vestes
sternentemque trabes irascentemque videres
210 Montibus aut patrio tendentem bracchia caelo.
Ecce Lichan trepidum latitantem rupe cavata
Aspicit, utque dolor rabiem collegerat omnem ‚
‘Tune , Licha ,³ dixit ‘feralia dona dedisti?
12*

