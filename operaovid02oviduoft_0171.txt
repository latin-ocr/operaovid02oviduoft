V , 356-429 . cyme 99

Dumque puellari studio calathosque sinumque
Implet, et aequales certat superare legendo,

395 Paene simul visa est dilectaque raptaque Diti:
Usque adeo est properatus amor. dea territa maesto
Et matrem et comites, sed matrem saepius, ore
Clamat; et ut summa vestem laniarat ab ora,
Collecti flores tunicis cecidere remissis. -

400 Tantaque simplicitas puerilibus affuit annis,

Haec quoque virgineum movit iactura dolorem.
Raptor agit currus , et nomine quemque vocatos
Exhortatur equos , quorum per colla iubasque
Excutit obscura tinctas ferrugine habenas3

405 Perque lacus sacros et olentia sulpure fertur
Stagna Palicorum, rupta ferventia terra,

Et qua Bacchiadae, bimari gens orta Corintho,
lnter inaequales posuerunt moenia portus.
Est medium Cyanes et Pisaeae Arethusae,

410 Quod coit angustis inclusum cornibus aequor.
Hic suit , a cuius stagnum quoque nomine dictum est,
lnter Sicelidas Cyane celeberrima nymphas.
Gurgite quae medio summa tenus extitit alvo,
Agnovitque deam . “‘nec longius ibitis Ρ inquit

415 ‘Non potes invitae Cereris gener esse: roganda,
Non rapienda fuit. quodsi componere magnis
Parva mihi sas est, et me dilexit Anapis3
Exorata tamen , nec , ut haec , exterrita nupsi.’²'
Dixit, et in partes diversas bracchia tendens

420 Obstitit. haud ultra tenuit Saturnius iram,
Terribilesque hortatus equos in gurgitis ima
Contortum valido sceptrum regale lacerto
Condidit. icta viam tellus in Tartara fecit
Et pronos currus medio cratere recepit.

125 At Cyane raptamque deam contemptaque fontis
Iura sui maerens, inconsolabile vulnus t. rvffi.
Mente gerit tacita , lacrimisque absumitur omnis:
Et quarum fuerat magnum modo numen ‚ in illas
Extenuatur aquas. molliri membra videres,

7*

