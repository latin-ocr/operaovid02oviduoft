284 οΕΒοοΡΕε ΜΕΤΑΜΜ .

60 Cum sua foedari latrantibus inguina monstris
Aspicit. ac primo non credens corporis illas
Esse sui partes, refugitque abigitque timetque
Ora proterva canum: sed quos sugit ‚ attrahit una,
Et corpus quaerens femorum crurumque pedumque
65 Cerbereos rictus pro partibus invenit illis: f. clxxxvi-
Statque canum rabie ‚ subiectaque terga ferarum
Inguinibus truncis uteroque extante coercet.
Flevit amans Glaucus, nimiumque hostiliter usae

Viribus herbarum sugit conubia Circes.
70 Scylla loco mansit, cumque est data copia primum,

In Circes odium sociis spoliavit Ulixen.
[Mox eadem Teucras fuerat mersura carinas,
Ni prius in scopulum, qui nunc quoque saxeus extat,
Transformata foret. scopulum quoque navita
vitat] f. clxxxvii.

75 Hanc ubi Troianae remis avidamque Charybdin
Evicere rates , cum iam prope litus adessent
Ausonium, Libycas vento reseruntur ad oras.
Excipit Aenean illic animoque domoque,

Non bene discidium Phrygii latura mariti,

80 Sidonis: inque pyra sacri sub imagine facta
Incubuit ferro, deceptaque decipit omnes.

Rursus harenosae fugiens nova moenia terrae
Ad sedemque Erycis fidumque relatus Acesten
Sacrificat tumulumque sui genitoris honorat.

85 Quasque rates Iris Iunonia paene cremarat,
Solvit, et Hippotadae regnum ‚ terrasque calenti
Sulpure fumantes Acheloiadumque relinquit
Sirenum scopulos: orbataque praeside pinus
Inarimen Prochytenque legit, sterilique locatas

90 Colle Pithecusas ‚ habitantum nomine dictas.
Quippe deum genitor fraudem et periuria quondam
Cercopum exosus gentisque admissa dolosae
ln deforme viros animal mutavit, ut idem f.c1xxxvffl
Dissimiles homini possent similesque videri;

95 Membraque contraxit, naresque a fronte resimas

