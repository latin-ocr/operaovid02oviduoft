XIV , 570—641 . Posroxa 299

Unxit , et ambrosia cum dulci nectare mixta
Contigit os, fecitque deum. quem turba Quirini
Nuncupat Indigetem, temploque arisque recepit.
Inde sub Ascanii dicione binominis Alba
610 Resque Latina fuit . succedit Silvius illi:

Quo satus antiquo tenuit repetita Latinus

Nomina cum sceptro. clarus subit ecce Latinum

Epytus ex illo . post hunc Capetusque Capysque‚

Sed Capys ante fuit . regnum Tiberinus ab illis
615 Cepit, et in Tusci demersus fluminis undis-

Nomina fecit aquae . de quo Remulusque feroxque

Acrota sunt geniti. Remulus maturior annis

Fulmineo periit, imitator fulminis , ictu.

Fratre suo sceptrum moderatior Acrota sorti
620 Tradit Aventino. qui , quo regnarat, eodem

Monte iacet positus, tribuitque vocabula monti.

lamque Palatinae summam Proca gentis habebat.

Rege sub hoc Pomona suit , qua nulla Latinas

Inter hamadryadas coluit sollertius hortos,

625 Nec suit arborei studiosior altera fetus:

Unde tenet nomen . non silvas illa nec amnes,

Rus amat et ramos felicia poma ferentes.

Nec iaculo gravis est, sed adunca dextera falce,
629 Qua modo luxuriem premit et spatiantia contra
— Bracchia compescit, fisso modo cortice lignum

Inserit, et sucos alieno praestat alumno.

Nec sentire sitim patitur ‚ bibulaeque retunsas

Radicis fibras labentibus irrigat undis.

Hic amor ‚ hoc studium . Veneris quoque nulla

cupido est,
635 Vim tamen agrestum metuens pomaria claudit

Intus ‚ et accessus prohibet refugitque viriles.

Quid non et Satyri, saltatibus apta iuventus,

Fecere et pinu praecincti cornua Panes,

Silvanusque ‚ suis semper iuvenilior annis,

640 Quique deus sures vel falce , vel inguine terret,

Ut poterentur ea ⁸? sed enim superabat amando

