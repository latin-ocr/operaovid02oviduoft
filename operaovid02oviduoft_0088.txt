22 rum-raon METAMM .

Sole satum. si ficta loquor, neget ipse videndum
Se mihi , sitque oculis lux ista novissima nostris.
Nec longus patrios labor est tibi nosse penateS.
Unde oritur ‚ domus est terrae contermina nostrae.
775 Si modo sert animus , gradere ‚ et scitabere ab ipso ‚⁹
Emicat extemplo laetus post talia matris
Dicta suae Phaethon et concipit aethera mente,
Aethiopasque suos positosque sub ignibus Indos
Sidereis transit patriosque adit impiger ortus.

LIBER SECUNDUS .

Regia Solis erat sublimibus alta columnis,

Clara micante auro flammasque imitante pyropor,
Cuius ebur nitidum fastigia summa tegebat,
Argenti bifores radiabant lumine valvae.

5 Materiam superabat opus . nam Mulciber illic
Aequora caelarat medias cingentia terras
Terrarumque orbem caelumque ‚ quod imminet orhi.
Caeruleos habet unda deos , Tritona canorum,
Proteaque ambiguum ‚ ballaenarumque prementem

10 Aegaeona suis immania terga lacertis,

Doridaque et natas , quarum pars nare videtur,
Pars in mole sedens virides siccare capillos,
Pisce vehi quaedam. facies non omnibus una,
Nec diversa tamen3 qualem decet esse sororum.

15 Terra viros urbesque gerit silvasque ferasque
Fluminaque et nymphas et cetera numina ruris.
Haec super inposita est caeli fulgentis imagO,
Signaque sex foribus dextris, totidemque sinistris,
Quo simul acclivo Clymeneia limite proles

20 Venit et intravit dubitati tecta parentis,

Protinus ad patrios sua sert vestigia vultus
Consistitque procul: neque enim propiora ferebat
Lumina . purpurea velatus veste sedebat

