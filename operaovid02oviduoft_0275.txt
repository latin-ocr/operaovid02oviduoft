X , 145- 215 . m'Acm'rnus 201

180 Reccidit in solidam longo post tempore terram
Pondus ‚ et exhibuit iunctam cum viribus artem.
Protinus inprudens actusque cupidine lusus
Tollere Taenarides orbem properabat . at illum
Dura repercusso subiecit verbere tellus

185 In vultus ‚ Hyacinthe ‚ tuos. expalluit aeque
Quam puer ipse deus , collapsosque excipit artus,
Et modo te refovet, modo tristia vulnera siccat,
Nunc animam admotis fugientem sustinet herbis.
Nil prosunt artes3 erat inmedicabile vulnus.

190 Ut siquis violas riguove papaver in horto
Liliaque infringat, [fulvis haerentia lignis
Marcida demittant subito caput illa gravatum,

Nec se sustineant, spectentque cacumine terram3
Sic vultus moriens] iacet et desecta vigore

195 {psa sibi est oneri cervix umeroque recumbit.
“Laberis‚ Oebalide ‚ prima fraudate iuventa ‚'
Phoebus ait ‘videoque tuum ‚ mea crimina ‚ vulnus.
Tu dolor es facinusque meum: mea dextera leto
inscribenda tuo est! ego sum tibi funeris auctor .''

200 [Quae mea culpa tamen P nisi si lusisse vocari
Culpa potest, nisi culpa potest et amasse vocari.
Atque utinam merito vitam, tecumve liceret
Reddere! quod quoniam fatali lege tenemur,
Semper eris mecum ‚ memorique haerebis in ore.

205 Te lyra pulsa manu , te carmina nostra sonabunt:
Flosque novus scripto gemitus imitabere nostros.
Tempus et illud erit, quo se fortissimus heros
Addat in hunc florem, folioque legatur eodem .''
Talia dum vero memorantur Apollinis ore ‚]

210 Ecce cruor , qui susus humo signaverat herbas, 5·- ο]-
Desinit esse cruor , Tyrioque nitentior ostro
Flos oritur , formamque capit quam lilia ‚ si non
Purpureus color his , argenteus esset in illis.
[Non satis hoc Phoebo est — is enim fuit auctor

honoris —]

215 Ipse suos gemitus foliis inscribit, et AI AI

