IV , 578—647 . PERSEUS . Arnas 83

Persea, quem pluvio Danae conceperat auro.

Mox tamen Acrisium , tanta est praesentia veri,
Tam violasse deum quam non agnosse nepotem
Paenitet. inpositus iam caelo est alter . at alter

615 Viperei referens spolium memorabile monstri
Aera carpebat tenerum stridentibus alis.

Cumque super Libycas victor penderet harenas,
Gorgonei capitis guttae cecidere cruentae, f.x11x.
Quas humus exceptas varios animavit in angues:

620 Unde frequens illa est infestaque terra colubris.
Inde per inmensum ventis discordibus actus
Nunc huc , nunc illuc , exemplo nubis aquosae
Fertur, et ex alto seductas aethere longe
Despectat terras totumque supervolat orbem.

625 Ter gelidas Arctos , ter Cancri bracchia vidit:
Saepe sub occasus , saepe est ablatus in ortus.
Iamque cadente die veritus se credere nocti,
Constitit Hesperio , regnis Atlantis , in orbe: ¹. ι.
Exiguamque petit requiem ‚ dum Lucifer ignes

630 Evocet Aurorae ‚ currus Aurora diurnos.

Hic hominum cunctos ingenti corpore praestans
Iapetionides Atlas suit . ultima tellus

Rege sub hoc et pontus erat, qui Solis anhelis
Aequora subdit equis et sessos exeipit axes.

635 Mille greges illi totidemque armenta per herbas
Errabant3 et humum vicinia nulla premebant.
Arboreae frondes auro radiante virentes
Ex auro ramos , ex auro poma tegebant.

‘Hospes ,' ait Perseus illi ‘seu gloria tangit

640 Te generis magni ‚ generis mihi luppiter auctor3
Sive es mirator rerum, mirabere nostras.
Hospitium requiemque peto .' memor ille vetustae
Sortis erat3 Themis hanc dederat Parnasia sortem:
‘Tempus , Atla ‚ veniet, tua quo spoliabitur auro

645 Arbor , et hunc praedae titulum love natus habebit?
ld metuens solidis pomaria clauserat Atlas

Moenibus et vasto dederat servanda draconi,
6*

