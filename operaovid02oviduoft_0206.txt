134 nemu METAMM .

265 Seminaque floresque et sucos incoquit acres.
Adicit extremo lapides oriente petitos
Et quas Oceani refluum mare lavit , harenas,
Addit et exceptas luna pernocte pruinas
Et strigis infames ipsis cum carnibus alas,

270 Inque virum soliti vultus mutare ferinos
Ambigui prosecta lupi; nec defuit illic
Squamea Cinyphii tenuis membrana chelydri
vivacisque iecur cervi, quibus insuper addit
Ora caputque novem cornicis saecula passae.

275 His et mille aliis postquam sine nomine rebus
Propositum instruxit remorari Tartara munus,
Arenti ramo iampridem mitis olivae
Omnia confudit summisque inmiscuit ima.

Ecce vetus calido versatus stipes aeno,

280 Fit viridis primo , nec longo tempore frondes

Induit, et subito gravidis oneratur olivis.

At quacumque cavo spumas eiecit aeno

Ignis, et in terram guttae cecidere calentes,
Vernat humus , floresque et mollia pabula surgunt.

285 Quae simul ac vidit, stricto Medea recludit
Ense senis iugulum, veteremque exire cruorem
Passa , replet sucis . quos postquam conbibit Aeson
Aut ore acceptos aut vulnere , barba comaeque
Canitie posita nigrum rapuere colorem. nxovn.

290 Pulsa fugit macies , abeunt pallorque situsque,
Adiectoque cavae supplentur corpore rugae,
Membraque luxuriant. Aeson miratur et olim
Ante quater denos hunc se reminiscitur annos.

Viderat ex alto tanti miracula monstri f. xcviii·

295 Liber. et admonitus iuvenes nutricibus annos

Posse suis reddi, capit hoc a Colchide munus.
Neve doli cessent, odium cum coniuge salsum

Phasias assimulat, Peliaeque ad lImina supplex

Confugit. atque illam, quoniam gravis ipse senecta est,

300 Excipiunt natae . quas tempore callida parvo
Colchis amicitiae mendacis imagine cepit,

