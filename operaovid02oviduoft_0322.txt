248 caunum METAMM .

Thesea Demoleon: solido divellere dudum

Annosam pinum magno molimine temptat3

Quod quia non potuit , praefractam misit in hostem.
Sed procul a telo Theseus veniente recessit

360 Pallados admonitu3 credi sic ipse volebat.

Non tamen arbor iners cecidit: nam Crantoris alti
Abscidit iugulo pectusque umerumque sinistrum.
Armiger ille tui fuerat genitoris , Achille,

Quem Dolopum rector bello superatus , Amyntor

365 Aeacidae dederat pacis pignusque fidemque.

Hunc procul ut foedo disiectum vulnere Peleus
Vidit, “at inferias , iuvenum gratissime Crantor,
Accipe'’ ait, validoque in Demoleonta lacerto

-— Fraxineam misit, mentis quoque viribus , hastam,

370 Quae laterum cratem perrupit, et ossibus haerens
Intremuit. trahit ille manu sine cuspide lignum:
ld quoque vix sequitur3 cuspis pulmone retenta est.
Ipse dolor vires animo dabat: aeger in hostem
Erigitur, pedibusque virum proculcat equinis.

375 Excipit ille ictus galea clipeoque sonantes,
Defensatque umeros, praetentaque sustinet arma:
Perque armos uno duo pectora perforat ictu.

Ante tamen leto dederat Phlegraeon et Hylen
Eminus , lphinoum collato Marte Claninque.

380 Additur his Dorylas, qui tempora tecta gerebat
Pelle lupi, saevique vicem praestantia teli
Cornua vara boum multo rubefacta cruore.

Huic ego , nam vires animus dabat, “aspice ,’ dixi
‘Quantum concedant nostro tua cornua ferro³²

385 Et iaculum torsi. quod cum vitare nequiret,
Opposuit dextram passurae vulnera fronti.

Affixa est cum fronte manus: fit clamor: at illum
Haerentem Peleus et acerbo vulnere victum —-
Stabat enim propior — mediam serit ense sul) alvum.

390 Prosiluit, terraque ferox sua viscera traxit,
Tractaque calcavit , calcataque rupit, et illis
Crura quoque impediit et inani concidit alvo.

