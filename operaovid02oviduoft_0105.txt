Π , 579—652 . ocxmmoz 39

Odit cumque manu temeraria tela ‚ sagittas:
Collapsamque fovet seraque ope vincere fata
Nititur et medicas exercet inaniter artes.

Quae postquam frustra temptata ‚ rogumque parari

620 Sensit et arsuros supremis ignibus artus,
[Tum vero gemitus , neque enim caelestia tingui
Ora licet lacrimis , alto de corde petitos
Edidit: haud aliter , quam cum spectante iuvenca
Lactentis vituli dextra libratus ab aure

525 Tempora discussit claro cava malleus ictu.
Ut tamen ingratos in pectora fudit odores
Et dedit amplexus iniustaque iusta peregit ‚]
Non tulit in cineres labi sua Phoebus eosdem
Semina , sed natum flammis uteroque parentis

630 Eripuit geminique tulit Chironis in antrum.
sperantemque sibi non falsae praemia linguae
Inter aves albas vetuit consistere corvum.

Semifer interea divinae stirpis alumno nm.
Laetus erat mixtoque oneri gaudebat honore.

535 Ecce venit rutilis umeros protecta capillis
Filia Centauri, quam quondam nympha Chariclo
Fluminis in rapidi ripis enixa vocavit
Ocyrhoen . non haec artes contenta paternas
Edidicisse suit: fatorum arcana canebat.

640 Ergo ubi vaticinos concepit mente furoreS,
Incaluitque deo , quem clausum pectore habebat,
Aspicit infantem ‘toti’ que ‘salutifer orbi
Cresce puer ε’ dixit ‘tibi se mortalia saepe
Corpora debebunt: animas tibi reddere ademptas

645 Fas erit: idque semel dis indignantibus ausus,
Posse dare hoc iterum ssamma prohibebere avita,
Eque deo corpus fies exsangue ‚ deusque, t.xx1.
Qui modo corpus eras ‚ et bis tua fata novabis.
Tu quoque , care pater , nunc inmortalis et aevis

650 Omnibus ut maneas ‚ nascendi lege creatus,
Posse mori cupies tum , cum cruciabere dirae
Sanguine serpentis per saucia membra recepto:

