11 ‚ 727—799. mvmm 43

Tristis et ignavi plenissima frigoris ‚ et quae
Igne vacet semper, caligine semper abundet.

'165lluc ubi pervenit belli metuenda virago,

Constitit ante domum, neque enim succedere tectis
Fas habet , et postes extrema cuspide pulsat.
Concussae patuere fores. videt intus edentem
Vipereas carnes , vitiorum alimenta suorum,

770 Invidiam , visaque oculos avertit. at illa
Surgit humo pigre semesarumque relinquit
Corpora serpentum , passuque incedit inerti3
thue deam vidit formaque armisque decoram,
Ingemuit, vultumque inita ad suspiria duxit.

‘175 Pallor in ore sedet, macies in corpore toto,
Nusquam recta acies , livent rubigine dentes,
Pectora felle virent, lingua est suffusa veneno.
Risus abest, nisi quem visi movere dolores,

Nec fruitur somno ‚ vigilacibus excita curis,

‘180 Sed videt ingratos , intabescitque videndo,
Successus hominum , carpitque et carpitur una,
Suppliciumque suum est. quamvis tamen oderat, illam
Talibus affata est breviter Tritonia dictis:

‘Infice tabe tua natarum Cecropis unam.

'185 Sic opus est. Aglauros ea est .' haud plura locuta
Fugit et inpressa tellurem reppulit hasta.
llla deam obliquo fugientem lumine cernens
Murmura parva dedit, successurumque Minervae
Indoluit . baculumque capit, quod spinea totum

790 Vincula cingebant3 adopertaque nubibus atris
Quacumque ingreditur , florentia proterit arva,
Exuritque herbas et summa cacumina carpit,
Afssatuque suo populos urbesque domosque
Polluit, et tandem Tritonida conspicit arcem

795 Ingeniis opibusque et festa pace virentem,

Vixque tenet lacrimas ‚ quia nil lacrimabile cernit.
Sed postquam thalamos intravit Cecrope natae,
Iussa facit pectusque manu ferrugine tincta

Tangit et hamatis praecordia sentibus inplet,

