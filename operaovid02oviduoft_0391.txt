XV , 299-372 . mammonas 315

Concipiunt. tempusque fuit , quo navit in undis,
Nunc sedet Ortygie . timuit concursibus Argo
Undarum sparsas Symplegadas elisarum,
Quae nunc immotae perstant ventisque resistunt.
340 Nec quae sulpureis ardet fornacibus Aetne
Ignea semper erit3 neque enim fuit ignea semper.
Nam sive est animal tellus et vivit habetque
spiramenta locis flammam exhalantia multis;
Spirandi mutare vias, quotiensque movetur,
345 Has finire potest, illas aperire cavernas:
Sive leves imis venti cohibentur in antris,
Saxaque cum saxis et habentem semina flammae
Materiem iactant, ea concipit ictibus ignem3
Antra relinquentur sedatis frigida ventis:
350 Sive bitumineae rapiunt incendia vires,
Luteave exiguis ardescunt sulpura sumis,
Nempe ubi terra cibos alimentaque pinguia flammae
Non dabit absumptis per longum viribus aevum,
Naturaeque suum nutrimen deerit edaci;
355 Non seret illa famem , desertaque deseret ignes.
Esse viros fama est in Hyperborea Pallene,
Qui soleant levibus velari corpora plumis, t. ccix.
Cum Tritoniacam noviens subiere paludem.
Haud equidem credo , sparsae quoque membra veneno
360 Exercere artes Scythides memorantur easdem.
Siqua fides rebus tamen est addenda probatis,
Nonne vides ‚ quaecumque mora fluidove calore
Corpora tabuerint, in parva animalia verti?
In scrobe Deoos mactatos obrue tauros, — cccx.
365 Cognita res usu — de putri viscere passim
Florilegae nascuntur apes , quae more pareutum
Rura colunt operique favent in spemque laborant.
Pressus humo bellator equus crabronis origo est.
Concava litoreo si demas bracchia cancro,
370 Cetera supponas terrae , de parte sepulta
Scorpius exibit caudaque minabitur unca.
Quaeque solent canis frondes intexere filis

