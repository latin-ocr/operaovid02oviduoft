10 nnucamofl METAMM .

Et superesse videt de tot modo milibus unam,
Innocuos ambos, cultores numinis ambos,
Nubila disiecit, nimbisque aquilone remotis

Et caelo terras ostendit et aethera terris.

330 Nec maris ira manet, positoque tricuspide telo
Mulcet aquas rector pelagi, supraque profundum
Extantem atque umeros innato murice tectum
Caeruleum Tritona vocat, conchaeque sonanti
inspirare iubet, fluctusque et flumina signo

335 Iam revocare dato. cava bucina sumitur illi
Tortilis ‚ in latum quae turbine crescit ab imo,
Bucina ‚ quae medio concepit ubi aera ponto,
Litora voce replet sub utroque iacentia Phoebo.
Tunc quoque ‚ ut ora dei madida rorantia barba

340 Contigit, et cecinit iussos inflata receptus,
Omnibus audita est telluris et aequoris undis,

Et quibus est undis audita, coercuit omnes.
Flumina subsidunt, collesque exire videntur:
Iam mare litus habet , plenos capit alveus amnes,

345 Surgit humus3 crescunt loca decrescentibus undis.
Postque diem longam nudata cacumina silvae
Ostendunt , limumque tenent in fronde relictum.
Redditus orbis erat. quem postquam vidit inanem
Et desolatas agere alta silentia terras,

350 Deucalion lacrimis ita Pyrrham affatur obortis:

‘O soror, o coniunx, ο femina sola superstes,
Quam commune mihi genus et patruelis origo,
Deinde torus iunxit, nunc ipsa pericula iungunt:
Terrarum, quascumque vident occasus et ortus,

355 Nos duo turba sumus: possedit cetera pontus,
Haec quoque adhuc vitae non est fiducia nostrae
Certa satis. terrent etiamnunc nubila mentem.
Quis tibi ‚ si sine me satis erepta fuisses,

Nunc animus ‚ miseranda ‚ foret ⁴? quo sola timorem

360 Ferre modo posses P quo consolante doleres?
Namque ego ‚ crede mihi , si te quoque pontus haberet,
Te sequerer ‚ coniunx ‚ et me quoque pontus haberet.

