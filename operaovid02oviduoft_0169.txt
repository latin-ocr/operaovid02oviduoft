V , 282—355 . ‘rn‘nozcs 97

Bella canit superum falsoque in honore Gigantas

320 Ponit , et extenuat magnorum sacta deorum:
Emissumque ima de sede Typhoea terrae
Caelitibus fecisse metum , cunctosque dedisse
Terga fugae , donec sessos Aegyptia tellus
Ceperit et septem discretus in ostia Nilus.

325 Huc quoque terrigenam venisse Typhoea narrat,
Et se mentitis superos celasse figuris: 1. lvii-
“Duxque gregis' dixit ‘fit Iuppiter3 unde recurvis
Nunc quoque formatus Libys est cum cornibus Ammon:
Delius in corvo , proles Semeleia capr0‚

330 Fele soror Phoebi ‚ nivea Saturnia vacca,

Pisce Venus latuit, Cyllenius ibidis alis .”
Hactenus ad citharam vocalia moverat ora.
Poscimur Aonides — sed forsitan otia non sint,
Nec nostris praehere vacet tibi cantibus aures ‘P'

835 ‘Ne dubita, vestrumque mihi refer ordine carmen'
Pallas ait, nemorisque levi consedit in umbra.
Musa refert: ‘dedimus summam certaminis uni.
Surgit, et inmissos hedera collecta capillos
Calliope querulas praetemptat pollice chordas,

340 Atque haec percussis subiungit carmina nervis.
“Prima Ceres unco glaebam dimovit aratro,
Prima dedit fruges alimentaque mitia terris,
Prima dedit leges: Cereris sunt omnia munus.
Illa canenda mihi est. utinam modo dicere possem

345 Carmina digna dea: certe dea carmine digna est.
Vasta Giganteis ingesta est insula membris
Trinacris ‚ et magnis subiectum molibus urguet
Aetherias ausum sperare Typhoea sedes.

Nititur ille quidem ‚ pugnatque resurgere saepe:

350 Dextra sed Ausonio manus est subiecta Peloro,
Laeva, Pachyne ‚ tibi: Lilybaeo crura premuntur:
Degravat Aetna caput. sub qua resupinus harenas
Eiectat, flammamque ferox vomit ore Typhoeus.
Saepe remolIri luctatur pondera terrae,

355 Oppidaque et magnos devolvere corpore montes:

ovm. n. 7

