1 , 30-103 . mus AUREA 3

Haec super inposuit liquidum et gravitate carentem
Aethera nec quicquam terrenae faecis habentem.
Vix ita limitibus dissaepserat omnia certis,
'a‘o Cum , quae pressa diu massa latuere sub illa,
Sidera coeperunt toto effervescere caelo.
Neu regio foret ulla suis animantibus orba,
Astra tenent caeleste solum formaeque deorum,
Cesserunt nitidis habitandae piscibus undae,
75 Terra seras cepit, volucres agitabilis aer.
Sanctius his animal mentisque capacius altae
Deerat adhuc , et quod dominari in cetera posset.
Natus homo est: sive hunc divino semine fecit
llle opifex rerum, ,mundi melioris origo,
80 Sive recens tellus seductaque nuper ab alto
Aethere cognati retinebat semina caeli,
Quam satus Iapeto mixtam fluvialibus undis
Finxit in effigiem moderantum cuncta deorum3
Pronaque cum spectent animalia cetera terram,
85 Os homini sublime dedit, caelumque videre
lussit et erectos ad sidera tollere vultus.
[Sic , modo quae fuerat rudis et sine imagine , tellus
Induit ignotas hominum conversa figuras .] f· ¹-
Aurea prima sata est aetas , quae vindice nullo
90 Sponte sua ‚ sine lege iidem rectumque colebat.
Poena metusque aberant ‚ nec verba minacia >fixo
Aere legebantur, nec supplex turba timebat
Iudicis ora sui ‚ sed erant sine vindice tuti.
Nondum caesa suis, peregrinum ut viseret orbem,
95 Montibus in fiquidas pinus descenderat undas,
Nullaque mortales praeter sua litora norant.
Nondum praecipites cingebant oppida fossae:
Non tuba directi, non aeris cornua flexi,
Non galeae ‚ non ensis erant: sine militis usu
100 Mollia securae peragebant otia gentes,
lpsa quoque immunis rastroque intacta nec ullis
Saucia vomeribus per se dabat omnia tellus3
Contentique cibis nullo cogente creatis
1*

