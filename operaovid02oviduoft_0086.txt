20 sxmux . 10 METAMM .

Corneus huic arcus, si non soret aureus illi.
Sic quoque fallebat. redeuntem colle Lycaeo
Pan videt hanc ‚ pinuque caput praecinctus acuta

700 Talia verba refert' — restabat verba referre,

Et precibus spretis fugisse per avia nympham,
Donec harenosi placidum Ladonis ad amnem
Venerit. hic illam cursum impedientibus undis,
Ut se mutarent, liquidas orasse sorores:

705 Panaque cum prensam sibi iam Syringa putaret,
Corpore pro nymphae calamos tenuisse palustres. f x-
Dumque ibi suspirat, motos in harundine ventos
Effecisse sonum tenuem similemque querenti;

[Arte nova vocisque deum dulcedine captum]

710 “Hoc mihi concilium tecum' dixisse ‘manebitl'’
Atque ita disparibus calamis compagine cerae
Inter se iunctis nomen tenuisse puellae.

Talia dicturus vidit Cyllenius omnes
Succubuisse oculos adopertaque lumina somno.

715 Supprimit extemplo vocem , firmatque soporem
Languida permulcens medicata lumina virga:

Nec mora ‚ falcato nutantem vulnerat ense
Qua collo est confine caput , saxoque cruentum
Deicit et maculat praeruptam sanguine rupem.

720 Arge , iaces . quodque in tot lumina lumen habebas,
Exstinctum est, centumque oculos nox occupat una.
Excipit hos volucrisque suae Saturnia pennis r. xi.
Collocat et gemmis caudam stellantibus implet.
Protinus exarsit, nec tempora distulit irae,

725 Horriseramque oculis animoque obiecit Erinyn
Paelicis Argolicae , stimulosque in pectore caecos
Condidit, et profugam per totum terruit orbem.
Ultimus inmenso restabas ‚ Nile ‚ labori.

Quem simulac tetigit, positis in margine ripae

‘130 Procubuit genibus ‚ resupinoque ardua collo
Quos potuit solos ‚ tollens ad sidera vultus
Et gemitu et lacrimis et luctisono mugitu
Cum Iove visa queri est finemque orare malorum.

